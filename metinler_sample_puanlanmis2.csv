id,name,student_number,text,total_score,grammar_score,coherence_score,vocabulary_score
7195,GÜNAH MIDIR İNTİHAR?,,"hatırlamanızı isterim. Bugün sizin kadar şanslı olamayan birçok insan dünyaya gözlerini kapadı. Sizin
gibi hayalleri, sevenleri, sevdikleri olan, yaşamayı seven birçok insandan bahsediyorum. Kaderi
böyleymiş denildi arkalarından. Doğduğumuz günden öleceğimiz ana kadar yaşadıklarımızı
kaderimizin belirlediğini söylerler. Yani bu yazıyı okuyorsanız kaderinizde bugün ölmek yok demektir.
Gerçekten öyle mi?
Ne zaman öleceğinizi merak ediyor musunuz? Çoğu insan gelecekte kendini nelerin beklediği
merak eder. Ben geleceği merak eden insanlardan değilim. Hiçbir zaman ileriyi düşünerek hareket
etmedim. Çünkü içimde bir yerlerde yaşlanamayacağımı hissediyorum hep. Bunun nedenini size
sonra açıklayacağım. Önce Adam Strand'ın Otuz Dokuz Ölümü adlı kitaptan biraz bahsetmek
istiyorum. Bu kitapta Adam adında bir gencin birçok kez intihar etmesi ama hiçbir intiharının ölümle
sonuçlanmadığı anlatılıyor. Dışarıdan bakıldığında normal, pek derdi olmayan bir genç gibi duran
Adam neden sürekli intiharı tercih ediyordu bilinmiyor kitapta. Kaderine bu kadar çok karşı gelen bu
gencin, kaderinde yazılı mıydı bunların hepsi acaba?
İntihar eden insanlara hep önyargıyla yaklaşırlar. Özellikle kadere inananlar yapar bunu. Eğer
kader var ise bunun olacağı zaten belli değil midir? Bunu yaşaması gerektiği için yaşıyordur belki,
bunu bilemeyiz. Günah kavramı yüzünden hep kötü konuşulur bu insanların arkasından. O insanın ne
yaşadığı ne hissettiği önemli değildir onlar için, yaşamak zorundaydı diye düşünürler. Bir insanın kendi
canına kıyması hiç kolay bir şey değildir. Neler yaşadığını ne acılar çektiğini kimse bilemez. Çoğu için
bir kaçıştır intihar ya da en iyi seçenek onlar için. Hayatınızın en zor anında belki sizin de bir anlığına
olsun aklınıza gelmiştir bu düşünce. Benim de zor dönemlerim oldu ve o sıralar hep aklıma bu
düşünce geliyordu. Ama düşünceden ileri gitmediği için bir sorun olarak görmedim bunu hiç. Devam
edemeyeceğimi hissediyordum. O dönemi atlatamayacağımı, atlatsam bile sonrasında hiç mutlu
olamayacağıma inanıyordum. İleriye yönelik tek bir hayalim bile yoktu. Beni motive edecek tek bir
insan bile. Ne ailem ne arkadaşlarım ne de bir sevgilim. Kimse yanımda olup elimi tutmadığı için bu
düşüncelere yenilmiştim belki bilmiyorum. Şimdi bana sorarsanız “o dönemi atlattın mı diye?” Hayır,
hâlâ tam olarak atlatabilmiş değilim. Hayatımı da yoluna sokamadım. Yaptığım hataları düzeltemeyip,
bana yapılan hataları da unutamadım ama artık düşüncelerim değişti. Hayatımdan çıkarıp attım o
hastalıklı düşünceyi. Çünkü beni düştüğüm zaman kaldıracak birisi var artık hayatımda. Bana benden
daha çok inanan, her şeyin iyi olacağına beni ikna eden birisi. Zor zamanlar geçirsek bile ileri de
bunları unutacağımızı biliyorum. Dayanması ne kadar zor olursa olsun bunlara değecek bir hayat
yaşayacağım. Ne kadar acı çektiysem o kadar mutlu olacağım. Bu kadar kolay pes etmek istemiyorum.
Bana kötü şeyler yaşatan herkesi hayatımdan çıkaracağım ama bunun için gerekli olan tek şey zaman.
Zamanla daha çok hırslanacağım. Şimdi sadece bekliyorum. Adım adım yoluna girmesine bekliyorum
her şeyin.
Hayat bazı insanlar için kolay olmayabilir. Ya da bazılarına sorun gibi gelen olaylar bazıları için
çocuk oyuncağı olabilir. İnsanların duyguları ve düşünceleri hiçbir zaman bir olamaz. Hepimiz farklı
yaratıldık ve hepimizin belli bir dayanma gücü vardır. Bir insan sorunlarıyla baş edemiyorsa bu onu
zayıf yapmaz. Sizin dayanabileceğiniz bir olay onun için dayanılmaz olabilir. İnsanları sınamayın. Birini
üzgün gördüğünüzde her şeyi abartıyor demeyin. Yardımcı olun. Destek olmaya çalışın.
Gizem KAYİŞOĞLUKAYNAKÇA
Galloway, Gregory.(2015). Adam Strand'ın Otuz Dokuz Ölümü.(O.Baştürk, Çev.)İstanbul: Ayrıntı
Yayınları",9.0,3.0,3.0,3.0
3134,Selin Şahin,,"Küçük bir çocuk size gelse ve en büyük günahın ne olduğunu sorsa ne derdiniz? Adam
öldürmek, yalan söylemek ya da hırsızlık ? Eminim herkesin bir cevabı vardır bu soruya ama
Khaled Hosseini’nin Uçurtma Avcısı adlı eserinde bu soruya çok farklı bir yanıt buluyoruz.
Kitaptaki, Baba karakteri oğlu Emir’in sorduğu bu soruya şu sözlerle;
“Yalnızca bir günah vardır, tek bir günah. O da hırsızlıktır. Onun
dışındaki bütün günahlar hırsızlığın bir çeşitlemesidir. Bir insanı
öldürdüğün zaman, bir yaşamı çalmış olursun. Karısının elinden bir
kocayı, çocuklarından bir babayı almış. Yalan söylediğinde, birinin
gerçeğe ulaşma hakkını çalarsın. Hile yaptığın, birini aldattığın zaman
doğruluğu, haklılığı çalmış olursun.” (19)
cevap verir. Yedi kısa cümleden oluşan bu ifade, kitabın başlarında geçmesine rağmen kitabı
okurken beni gerçekten en çok etkileyen kısımlardan birisi oldu ve bu bakış açısıyla
karşılaştıktan sonra günümüz dünyasında şahit olduğum olaylara karşı yaklaşımım tamamen
değişti. Nasıl mı ?
Yazarın vurguladığı bu “hırsızlık” kavramından sonra kendi yaşamıma, etrafıma ve
dünyaya baktım ve aslında hepimizin birer hırsız olduğunu düşünmeye başladım. Evet! bizler
gerçekten de birer hırsızız. Neden mi ? Mesela buna en basit ve en masum örnek olarak
neredeyse hepimiz hergün bir arkadaşımızı, eşimizi veya herhangi bir insanı bazen
dakikalarca bazen da saatlerce bekletebiliyoruz ve aslında bilmeden onların elinden
zamanlarını çalıyoruz.
Fakat maalesef ki her zaman böyle masum hırsızlar olmuyoruz. Biz insanlar, kendimizi
geliştiriyoruz, büyük başarılar elde ediyoruz ve bazen bir kurumun veya bir devletin başınagelebiliyoruz ama işlerimizi yaparken kendi çıkarlarımız için hileye, yalana ve ayrımcılığa
göz yumarak diğer insanların ellerinden doğruluğu, haklılığı ve gerçekliği çalıyoruz. Hatta
sadece bununla kalmayıp yaptığımız bu hırsızlıkların bir sonucu olarak yüzlerce insanın
hayatını saniyeler içinde çalıp onları karanlığa iterek ailelerin umutlarını çalıyoruz. Bu
söylediklerim maalesef sizlere de tanıdık geliyor dimi ? Şu an öyle bir dönemde yaşıyoruz ki
hem kendi ülkemiz hem de çevremizdeki birçok ülke de bu anlattığım hırsızlıkları görüyoruz.
Çok yakın tarihlerde malesef bu hırsızlıkların örneklerine şahit olduk. Mesela 13 Mayıs
2014’te gerçekleşen Soma ve 28 Ekim 2014’te Ermenek ilçelerinde gerçekleşen maden
kazaları(?) sanırım bizlere yetkili kişilerin bazı şeylere göz yumarak maden işçilerinin
yaşamlarını nasıl çaldıklarını gösteriyor. Bir başka örnek ise sürekli haberlerde gördüğümüz,
gazetelerde okuduğumuz hatta Türkiye’de yaşayan insanlar olarak bazen şahit olduğumuz
Suriye’ de, Irak’ta, Filistin’de ve dünyanın bir çok yerinde olan savaşlar. Ülkelerin başındaki
insanlar, çıkarları için halkın yaşama hakkını, çocukların okula gitme, aileleriyle yaşama ve
özgür olma gibi haklarını çalıyorlar. Peki bu durumları izleyen ve bazen sessiz kalan bizler de
olanlara göz yumarak, bu düzeni değiştirmeyerek gelecek nesillerin daha iyi bir dünyada
yaşama hakkını çalmıyor muyuz? Sizce bizler de bu durumda birer hırsız değil miyiz?
Evet! Maalesef ki hepimiz çeşitli nedenlerle birer hırsız olabiliyoruz ama unutmayın ki
Uçurtma Avcısı’nın başında Rahim Han’ın, Emir’e dediği gibi “ Yeniden iyi biri olmak
mümkün”( 2 ). Bizler bu dünyayı, bu çıkarlar üstüne dayalı sistemi değiştirebiliriz yeterki
isteyelim ve birer hırsız olmak yerine doğruluğu, dürüstlüğü, eşitliği, özgürlüğü ve insanların
haklarına saygı göstermeyi seçelim.
Kaynakça
Hosseini, Khaled. Uçurtma Avcısı. Çev. Özgören, Püren. İstanbul: Everest Yayınları, 2008 (7. Basım).",9.0,3.0,3.0,3.0
1447,Zeynep Ahsen Denizhan,,"Lilit… Ademle eşit yaratılan, Adem’in üstünlüğünü kabul etmeyip cenneti terk eden, peşinden gelen
Adem’i reddeden kadın, yokluğuna dayanamayan ademin dualarının Havva’nın yaratılışına sebep
olduğu kadın, ilk feminist ve tarihteki ilk femme fatale. Ve Havva, Adem’in kaburgasından yaratılan
saf, temiz ve itaatkar kadın
Kadınların ikiye ayrıldığını düşünürüm; Lilitler ve Havvalar. Erkek ile eşit olduğunu bilen, güdülmeye
ihtiyacı olmayan ve kendi kararlarını verebilen, hayatının yönünü belirleyen Lilitler ve
yapabileceklerinin farkında olmayan, söyleneni yapan ve hayattan fazla beklentisi olmayan Havvalar.
Yıllardır Havva’nın çocukları olduğumuzu öğrettiler bize, dünyanın neresinde yaşarsak yaşayalım,
farklı şekillere bürünüp karşımıza çıktı bize Havva olduğumuzu söyleyen insanlar. İtaat istediler,
yönetmek, boyun eğdirmek, sahip olmak, faydalanmak. Hep yapamazsın dediler çünkü Havvalar itaat
etmeliydi, çalışamazsın dediler, oy veremezsin, araba kullanamazsın, futbol oynayamazsın… Ve
yapmadı Havvalar, kabullendiler, çünkü Tanrı böyle istiyor dediler Havvalara, sen çocuk bakmalısın,
ev işlerini yapmanı istiyor tanrı. Sonra neden dedi bir kadın, neden yapamayayım? Yapabileceğim işler
var, senin kadar bilgim ve fikrim var, neden? Kadınlar hak verdiler ona, yapabileceklerini fark etmeye
başladılar ve yaptılar, kadın gibi yaptılar, yapabilecekleri en güzel şekilde, yapamazsın diyenleri
utandıracak kadar ama amaçları onları utandırmak olmadan. Çünkü bu ispat gerektiren bir çaba
değildi, yapabilirlerdi ve yapıyorlar da. Erkekle savaşmak değildi amaç; düşünmekti, üretmekti. Ama
erkekler karşılarına çıktılar, yine zorluklar çıkardılar, yıllardır Havva olan kadınları Lilitlere
dönüşüyordu çünkü, dediklerini yaptıramıyorlardı, köleleri değildi artık kadınlar.
Peki Lilit miyiz Havva mı? Üstte yazdıklarımdan sonra çoğumuz Lilit der diye düşünüyorum, ama
etrafımıza bakarsak Havvaların Lilitlerden ne kadar fazla olduğunu rahatlıkla görürüz. Kadınların çoğu
çalışmak yerine eğer kocaları iyi bir maaş alıyorsa evde oturmayı tercih ediyor. Yapmayı gerçekten
istediğim bir mesleğin eğitimini almakta olan biri olarak birkaç sene içinde kendi ayaklarım üzerinde
durabilmeyi amaçlıyorum, ama diğer yandan düşününce, bu yaptığım benim için gerçekten en iyi
seçenek mi? Çalışmayarak kocasının parasıyla evine, kendine istediği her şeyi alan, oldukça fazla boş
zamanı olup eğlenceli birçok aktiviteyle bu zamanı doldurabilecek bir kadın olsam daha mı az mutlu
olurdum? Havva olmak gerçekten ifade ettiğim kadar kötü bir şey mi yoksa yanılıyor muyum? Belki
Ademe yasak meyveyi yediren Havva’yı hafife aldım, çalışmadan istediğini elde edecek kadar akıllı ve
kurnaz bir kadındı. Peki Havva olmak ister miydim? Belki daha rahat bir hayatım olurdu ama
tamamen mutlu olacağımı yine de zannetmiyorum. Bir şeyler üretmenin, faydalı olmanın verdiği güç
ve tatmin duygusunu gamsız ve aslında aciz olma hissine değişmezdim. Sanıyorum ve umuyorum ki
her zaman kendi kazandığım az parayı başkasının elinden aldığım çok paraya tercih edeceğim.Lilit veya Havva olmak bizim seçimimiz: Bir yanda kendi iradesiyle yolunu çizen, güçlü bir kadın olmak;
diğer yanda ise hayatını başkalarının verdiği kararlara göre yaşayan, pasif bir kadın olmak… Herkes
kendine yakıştırdığı seçimle yaşar, ben yaratılış ve varoluş sebebi Lilit’in gidişinin Adem’in içinde
yarattığı boşluğu doldurmaya çalışmak olan Havva olmaktansa, yokluğu Adem’e geri dönmesi için
dualar ettiren Lilit gibi olmayı isterdim. Bir boşluğu doldurmak amacıyla var olmak değil; özellikle
zekâsı ve fikirleriyle, varlığının, niteliğinin, karakterinin yokluğu hemen anlaşılan ve aranan bir kadın
olmak… Lilitlerin artmasıyla daha güzel olacağına inandığım dünyada, Lilitlerin değerinin anlaşılması
için yine de Havvaların da varolması dileklerimle…",8.0,2.0,3.0,3.0
7043,DUYARLILIĞIN ZİRVESİ: KIRILGANLIK,,"rengarenk karakterlere ve dolayısıyla eşsiz dünyalara sahip olduğu gerçeği üzerine sayısız
sosyolojik makale yazılmış olmasını, insan psikolojisini daha derin ve kapsamlı olarak anlamak
adına atılmış yararlı adımlardan biri olarak görüyorum. Kendi içimizde yaşadığımız,
çözümlemeye çalıştığımız fakat herhangi bir sonuca varamayınca talihsizce bilinçaltımızın
tozlu raflarına kaldırmak zorunda kaldığımız karmaşık duygu yığınlarımız, anlık olarak
kaybolmuş gibi gözükse de beynimizin bir köşesinde bizi meşgul etmeye devam ediyor.
Üzüntü, mutluluk ve şaşkınlık gibi temel duygu aktarımlarının kırılganlık ile dışa vurumu,
bazen kendi duygularımı sorgulayıp aslında hislerimin bir şekilde beni yanılttığı yargısına
varmama sebep olsa da Eugenio Borgna’nın Şu Bizim Kırılganlığımız adlı eserini okuduktan
sonra kırılganlık kavramının aslında hastalık yahut sağlamlıktan yoksun olmak demek
olmadığını aksine incelik, nezaket ve duyarlılık gibi insani değerlerin bileşiminden oluştuğunu
idrak etmeye başladım.
Empati yapan toplumların sosyal anlamda daha güçlü ve birbirine saygılı bireyler
yetiştiriyor olmasının hor gördüğümüz ve bir zayıflık semptomu olarak nitelendirdiğimiz
kırılganlık faktörünün tam anlamıyla idrak edilmiş olmasının bir sonucu olduğunu fark
ediyorum. Örneğin kırılmış bir insanı güçsüz olarak atfetmek onu kırıp daha derin bir duygusal
boşluğa sürüklemez mi? Sosyal çevremizde sürekli duyduğumuz ‘’Ah yok mu onun şu
kırılganlığı’’ gibi birtakım yaftalamalar esasında insanın psikolojik dünyasında geri tepen,
kabul görmeyen ve kişiyi içten içe parçalayan ithamlar. Kırılganlığın özünde yatan ve adeta
pırlanta gibi parlayan duyarlılık fenomenini ya göz ardı ediyoruz ya da çoğumuz bu konu
hakkında bilinçli bir eğitime sahip olmadığımızdan sloganlaşmış bir şekilde hep bir ağızdan
‘’Kahrolsun kırılganlık!’’ demeyi tercih ediyoruz. Aynı şekilde Borgna, ‘’... yardım görme
gereksinimimizin tanınmaması’’ (Borgna, s.17) olarak tanımlıyor kırılganlık dediğimiz soyutama hal ve davranışlarımız ile beraber somutlaşan olguyu. Öyle ki çevremizde her gün
gördüğümüz nesnelerden bizi ayıran yegane özelliklerden biri olan duygularımız ya bize
yönümüzü bulmada yol gösteriyor ya da toplumsal normlar çerçevesinde bizi yeniden
şekillendiriyor. Bu minvalde, bizler eğer Borgna’nın da eserinde birçok kez vurguladığı gibi
başkasının kırığını omuzlamaz ve mimleme eylemine devam edersek toplumsal normların bizi
adeta presleyip, kalıplarda dondurup tek tipleştirmesine izin veririz. Nesnelerden farkımız
kalmadıktan sonra ise kırılganlık sadece patolojik boyutta insan doğasına etki etmeye başlar.
Yalın. Tekdüze. Ruhsuz. Neredeyse robotvari.
Zifiri gece karanlığının ardından parlak güneş doğar. Şimşekli yağmur bulutları dağılır
ve gökkuşağı gülümser tepeden. İçinden çıkamayacağımızı düşündüğümüz bedbaht günlerimiz
bile bir gün biter ve yerini gelecek umutlara bırakma sözüyle bizimle vedalaşır. İnsanız.
İnsanlara vefa borcumuz olduğu gibi duygularımıza da vefa borcu duymalıyız. Duygular her an
her dakika yanımızda, bir nefes ötemizde olan asıl arkadaşlarımız değiller mi? Eksiyi bilmeden
artıyı, artıyı bilmeden eksiyi tam olarak çözümlememiz mümkün olmayabiliyor. Zıtlıkların
mutlak birleşiminden oluşan daha birçok değer ve yargı, tezatların muhteşem harmonisiyle gün
yüzüne çıkıyor. Öyle ki gözyaşımızı gizlemeye olan meylimizde, sessizliğimizin yankı yaptığı
suçta, neşemizin çekinceli doğasında ve gürültünün sessizliğinde karakterimizi oluşturan,
şekillendiren hatta formatlayan duygularımızın esintileriyle karşılaşırız. Tozlu raflarda
keşfedilmeyi bekleyen bu duygu tanelerini kimi zaman kırılganlıkla suçlar kimi zaman toplum
tarafından yoğrulan kalıplarla bir de biz yoğururuz. Bastırır sustururuz, içimizde avazı çıktığı
kadar bağıran duygularımızı. Kırılganlığımıza sebep olan etkenler nelerdi diye kendimizi
sorgulayamadan üzerimize etiketlenen kırılganlık yaftasıyla yaşamayı öğreniriz. Çaresizlik
öğrenilen bir kavram olarak bir ömür boyu bütün ciddiyetiyle başımızda dikilir durur. Hesap
soramayız çünkü sordurmazlar. Sürüye bir de biz eklenir, kırılganlığımızdan utanır ve ömürboyu içimizde ikilemlerle savaşmak zorunda bırakılırız. Edilgenleştirilerek piyonlarımızı dahi
oynatamaz hale geliriz.
Duyarlılığın zirvesinde tomurcuklanan kırılganlık olgusunun, zayıflık veya
istikrarsızlığın bir sonucu değil aksine aklın ve ruhun nezakete olan bağlılığı ile ortaya çıktığına
kanaat getiriyorum. Zayıflara hayat hakkı tanımama felsefesindeki modern dünyanın vahşetine
karşın biraz da olsun kendi kırılganlığımızı tanıyarak, aslında kendimizi ve kendi dünyamızı
tanımaya adım atmaya yönelmek yirmi birinci yüzyılın cesaret verici öykülerinden olacaktır.
Duygularına karşı hâlâ körelmemiş ve hassasiyetini yitirmemiş cesurlardan olmak
temennisiyle...
Mutlu Dilara Aydın
Kaynakça:
Borgna, E. (2018). Çev: Mine Çilingiroğlu. Şu Bizim Kırılganlığımız, Ata Yayınları.",9.0,3.0,3.0,3.0
5415,Alper Topuz,,"Turk-101 Section :20
Başak Berna Cordan
25.11.2014
Millet Uzaya Çıkarken Biz Nelerele Uğraşıyoruz?
“Interstellar”, Tükçesi ile “Yıldızlar Arası”, filmi vizyona girdiği günden beridir üzerine yapılan
tartışmaların haddi hesabı yok. İnsanların bir kısmı filmde bahsi geçen; zamanda yolculuk gibi
teorik fiziği alakadar eden kavramların üzerinde fazla duruyor. Tartışmalar bununla kalsa iyi
pek çoğu filmin konusundan tamamen uzaklamış halde sadece bu mevzularla ilgileniyor ve
bunları anlamanın bir ileri zekâlılık yahut bir zekâ belirtisi olduğunu düşünüyor. Filimde Murph
( Mackenzie Foy)1 rolüyle efsaneler yaratan Mackanzie Foy’un oyunculuğu üzerine konuşanları
“ne yazık ki” henüz görmedim.
Filim üzerindeki bu aşırı tartışmalar bir yana aslında bu filim belki de önümüzdeki yıllarda
filim sektörünü etkileyecek bazı sorulara da yol açıyor. Seyirci filmi anlamazsa kurgu ile ilgili
doğru yorum yapabilir mi? Zira her ne kadar filmin sadece bu karadelik ya da zamanda yolculuk
meseleleri ile ilgili olmadığını belirtmiş olsam da bu bahislerin filmin büyükçe bir bölümünü
işgal etmesi açıkçası bazı seyirciyi film sırasında filmden koparıyor.
Interstaller’ın konusu aslında oldukça basit. Ne karadelikler ne de zamanda yolculuk. Tüm
insanları terazinin bir kefesine koysanız öbür kefeye de ailenizi ve sevdikleriniz koysanız hangisi
ağır basar? Kısaca özetlemek gerekirse filmde; iklim değişiklikleri ve son zamanlarda ortaya
çıkan bir bitki mantarının tarım ürünlerine zarar vermesi sebebiyle Dünya bir krizin içine
yürümektedir. Her zamanki gibi NASA işe el atar ve başrol oyuncusunun da aralarında
bulunduğu bir takımı bir solucandeliği (wormhole) vasıtasıyla başka bir galaksiye,
yaşanılabilinecek bir gezegen bulmaya yollarlar. İşler her zamanki gibi ters gider ve başrol
oyuncusu Cooper (Matthew McConaughey)2 ‘ın tüm bu belalardan kurtulup eve dönmesini anlatır.
Eve döndüğünde pekçok şeyi değişmiş bulacaktır.
Aktörler baştan sona işinin hakkını vermişler. Oyunculukların şahaneliği sebebiyle filim bir
bilim-kurgu filmi olmaktan çıkıyor adeta bir dram ya da romantizm filmine dönüşüyor. En başta
da belirttiğim gibi oyuncuların çuğu hakkını vermiş vaziyette. Filmin ana temasını bilim-
kurgudan, dram ya da gerilime çevirmek ancak usta oyuncuların işi olsa gerek.
Bilimkurgu filimlerinin vazgeçilmezlerinden biri de uzay ve uzay seyehâtleridir. Bu
seyehâtlere çıkabilmek için gerekli olan en temel şey son teknoloji bir uzay aracıdır. İzlediğim
bilimkurgu filimlerinin çoğunda şu çok basit hata yapılır. O son model uzay aracı uzayda yol
alacağı sıra motorlarını büyük bir gürültü ile çalıştırır hatta bazen bir şeyler ters gider ve müthiş
patlamalar olur. Yönetmenler uzayın sessiz bir yer olacağı düşüncesi ile olsa gerek bu
patlamaların ve gürültülerin etkisini artırmak için ses efektleri kullanmaktan geri durmazlar.İşin garip tarafı uzayda hava yoktur ve asla ses duyulmaz. Yıldızlar Arası filminde dikkatimi
çeken şeylerden biri de işte bu nüansa dikkat edilmiş olmasıdır. Bir bilimkurgu filminin müthiş
ses efektleri ya da görsel efektleri olabilir ama nüanslara dikkat edilmezse ortaya saçma sapan
bir şey çıkar.
Topuz,2
Filmin bütçesi oldukça fazla ($165.000.000)3. Filme harcanılan paranın hakının verildiğini
düşünüyorum zira görsel ve işitsel efektler bir şaheser. Filmin müzikleri hakkında fazla söz
söylemeye zaten gerek yok çünkü film ve oyun müziklerinin ustası Hans Zimmer tarafından
bestelenmişler. Bir bilim-kurgu filmi için görsel efektlerin çok mühim olduğunu düşünüyorum.
Zira özellikle bu tarz filimlerde seyiriciyi filmin içne sokan şey görsel efektler. Ayrıca bir filim
güzelse mutlaka üç boyutlu olmalıdır (3D) tezini çürüten yine bu filmin görsel efektleri. Görsel
efektlerle iyi kurgulanmış sahneler ayrıca ses efektleri, iyi bir sinemada sizi astronotlarla uzaya
taşıyor.
Şu sıralar filmin kalitesinden ve bütçesinden olacak insanlar aynı ücret karşılığında gidilen
başka filmleri özellikle yerli olanları eleştiriyor ve “O da film miymiş?” havasında bazı sorular
yöneltiyorlar. Bu tartışma gereksiz olduğu kadar Türk film sektörü adına tehlikeli. Zira bir filmi
güzel yapan çoğu zaman ayrılan bütçesi ya da görsel efektleri olmaz aksine çoğu zaman filmi
güzel yapan oyuncuların kalitesi ve senaryonun kuvvetli olmasıdır. Bir bilimkurgu filmi ile bir
komedi filmini karşılaştırmak elma ile armudu karşılaştırmak gibi olacaktır
Kaynakça :
1) Interstaller."" Imdb. 7 Nov. 2014. Web. 7 Nov. 2014.
<http://www.imdb.com/title/tt0816692/>.
2) Interstaller."" Imdb. 7 Nov. 2014. Web. 7 Nov. 2014.
<http://www.imdb.com/title/tt0816692/>.
3) Interstaller."" Imdb. 7 Nov. 2014. Web. 7 Nov. 2014.
<http://www.imdb.com/title/tt0816692/>.",4.0,1.0,2.0,1.0
7925,Selim Tepeler TURK 102-30,,"Yaşayan Birinin Zihninde Ölümün Fiziki İmkansızlığı
Günümüzde güncel sanat eserlerini ‘’anlamak ve anladıklarını başkalarına uygun bir
biçimde anlatmak’’sanat tartışmalarının gözde konularından birisi. Barok, rönesans dönemlerine
nazaran çok daha yoruma açık olan günümüz çağdaş sanat anlayışında bu ne denli mümkün?
Damien Hirst’ün yazıma ismini veren sanat yapıtını incelediğimizde modern sanatın yoruma
fazlasıyla açık dolu dünyasıyla tanışma fırsatı bulacağız.
Yazının girişinde sanat yapıtını
inceleyeceğimizi söyleyince aklınızda bir
yağlı boya tablosu veya bir bal mumu heykeli
belirmiş olabilir. Fakat söz konusu yapıt
beklediğinizden çok daha etkileyici ve açıkçası biraz da tüyler ürpertici. Yandaki fotoğraf esere
ait.Gördününüz üzere oldukça büyük bir su tankının içerisinde oldukça büyük bir köpek balığı
var. Okyanusta yakalandıktan sonra öldürülüp bir su tankına yerleştirilmiş. Gerek çözünmeyi
yavaşlatmak gerekse ölü köpek balığını sergilenebilir kılmak için formaldehit çözeltisi
kullanılmış. Farklı bir bakış açısıyla düşünüldüğünde Hirst ölü köpek balığını tank sayesinde
çerçeve içine almış. Formaldehit’in çalışmadaki tek işlevi ölü köpek balığının çözünmesiniSelim Tepeler TURK 102-30
21301772 Aslı Uçar
geciktirmek değil -antik zamanda mumyalama işlevinde kullanılan amber kadar koruyucu değil-
aynı zamanda sanatseverlerin köpek balığın canlıymış ve hareket ediyormuş izlenimine
kapılmasına yardımcı olmaktadır. Sanırım eseri önünden(soldaki foto) ve daha yakınından
görünce formaldehit’in melekelerine şahit olabileceksiniz.
Peki Hirst bu yapıtıyla bizlere ne anlatmak istiyor? Bu bir bilmece olmadığından ötürü bu
sorunun tıpkı diğer sanat eserlerinde olduğu gibi kesin bir cevabı yok. Fakat sanat birikimimizden
yola çıkarak kendimize bir kılavuz hazırlayabiliriz. Sanat, tarihten günümüze niçin yapılıyordu
başlığı altında kendimize çeşitli sorular yöneltebilir, cevaplarımız ışığında mutlak öze ulaşmaya
çalışabiliriz. Örneğin, bu sanat eserinin toplumsal ve bireysel olarak mutlak bir amacı var mıydı?
Bu eser tıpkı barok eserlerindeki olduğu gibi dine veya eğitim bağlılığa ilham vermek amacıyla
mı yapılmıştı yoksa Antik Roma dönemi eserlerindeki gibi politik gücü sağlamlaştırmak veyahut
tam tersine sorgulatmak için mi? Sanatçı bu eseri toplumsal kaygıdan uzak bireysel gayede, değer
verdiği birini hatırlamak için mi yapmış acaba? Yoksa çok daha kişisel bir amaçla yıllar
sonrasında yapıyla kendini kendine hatırlamak veya başka birileri tarafından hatırlamak için mi?
Modern zamanda sanat pek çok anlam içerdiğinden tüm bu sorulardan yola çıkarak ve eserin
mutlak özünün her daim kendini yaratan sanatçının içinde kaldığı gerçeğini de göz ardı etmeden
çeşitli cevaplara ulaşabiliriz.
Sanatçı farklı yapıtlarında ölü köpek balığı dışında farklı hayvanlardan da faydalanmış;
koyun, zebra, inek gibi. Bu noktada bizi bekleyen önemli bir soru karşılaşıyoruz. Bu bir sanat
eseri midir? Farz edelim sanatçı bu çalışmasını bir sanat galerisinde sergilemek yerine bir doğa
tarihi müzesine konumlandırmış olsaydı (tıpkı kemikleri bir araya getirilip suni deriyle sergilenen
bir dinazor gibi) ve altında ”ölü bir köpek balığı” yazsaydı sizce bu kadar etkileyici bir sanat eseriSelim Tepeler TURK 102-30
21301772 Aslı Uçar
olabilir miydi, etkileyicilikten ziyade sanat eseri olabilir miydi? Cevap ortada, altında Latince
ismi yazan bir köpek balığı gösteriminden öteye gidemezdi. O halde bu noktadan yola çıkarak bir
yapıtı sanat eseri olarak yorumlayabilmemiz için çeşitli şartlara ihtiyacımız var. Sanatçının ölü
köpek balığı yaptına ”Ölü Birinin Zihninde Ölümün Fiziki İmkansızlığı” adını vermesi ve bunu
sanat galerisinde sergilemesi eserin sanat eseri diye lanse edilmesine önemli katkıda bulunuyor.
Çünkü doğa tarihi müzesinde karşılaşmış olsaydınız inceleyip geçebileceğimiz söz konusu eser,
ismi ve bulunduğu mekanla birlikte bizi insanlık tarihinin en büyük sorunsalı olan ölümle ilgili
düşünmeye davet ediyor. Benim kişisel kanım sanatçı da bunu amaçlamış olamalı. İşte bu
düşünsel derinlik de eseri sıradan bir yapıttan ziyade sanat yapıtı hüviyetine bürünmesine sebep
olmaktadır.
Sonuç olarak çağdaş sanatı dar kalıplar içinde incelememiz mümkün olmadığı gibi, bir
yapıta sanat eseri diyebilmek için de çeşitli kriterlere ihtiyacımız olduğunu gerçeğini de göz ardı
edemeyiz. ‘’Yaşayan Birinin Zihninde Ölümün Fiziki İmkansızlığı’’ eseri de gerek düşünsel
derinliğe sahip ismi, gerekse sergilendiği mekan itibariyle sanat eseri olarak sınıflandırılmasına
sebep olmaktadır.Selim Tepeler TURK 102-30
21301772 Aslı Uçar
Kaynakça
Hirst, Damien. http://www.damienhirst.com/. tarih yok. Web Document. 22 09 2014.
Tepeler, Selim. stportfolio.net. 23 09 2014. 23 09 2014.",7.0,2.0,3.0,2.0
5538,Ege Cenk Köknaroğlu,,"TURK 101-9
Başak Berna Cordan
İnsanlığın Kıyıya Vurması
Güzel bir müzik açarak, salep yudumlanacak yahut ince bir battaniyenin altına girerek kitap
okunacak belki de dışarı çıkarak tanıdıklarla vakit geçirilebilecek bol seçenekli parlak bir güne
uyandık bugün. Huzurumuzu kaçıracak çok az şey var eğer gözlerimizi ve kulaklarımızı kapatmayı iyi
öğrenebilmişsek. Hepimiz yapıyoruz bunu, kimilerimiz bu konuda usta. Fakat her gün gözlerimizin
önünde yaşanan onca şeyi daha ne kadar süre görmezden gelebiliriz? Ne kadar daha her şey dört
dörtlükmüş ve yaşadığımız hayatlar gayet normalmiş gibi davranabiliriz? Yalnızca ben mi her
tarafımız ateşle çevriliymiş gibi hissediyorum. Dünyanın dört bir yanında ölen insanların yükü sadece
benim sırtımdaymış, sanki başka kimse farkında değilmiş gibi bu durumun. Sürdürüyorum hayatımı,
kalkıp okula gidiyorum her sabah, yaşananlara beklenen tepkileri veriyorum fakat içimde bir yerlerde
aslında bir şeylerin yolunda gitmediğini hissettiren, ne olduğunu tam manasıyla anlayamadığım bir
yumru, rahatsızlıkların dertlerin tasaların birbirine geçip dolaşarak oluşturduğu bir kütle var. Ve hep
orada duruyor. Ben mutluyken, gülerken, yolda yürürken, sınıfta otururken, hiçbir zaman yanımdan
ayrılmıyor.
Küçüklüğümüzden beri bize yalnızca iyilik, dürüstlük öğretildi. Her zaman bize öğütlenen
davranışlarda bulunup, doğru sınırlar içerisinde kalmayı bildik. Haklının yanında olmak bir görevdi
bizim için. Şimdi büyüyüp, küçükken anlam veremediğimiz karmaşaların içine girdiğimizde anladım
ki aslında doğrunun yanında olmak çok da kolay değil, yürek ister. Kimse artık rahat bölgesinden
çıkmak, zarar görmek istemiyor. Çünkü aslında herkes biraz korkuyor. Ucu bize herhangi bir şekildedokunacak, zarar verme ihtimali olan her şeyden kaçarız ve büyüdükçe bize öğütlenen her bir iyi şey
biraz daha silikleşir, anlamını yitirir. Evet, biz yine gelecek nesillere aynı şeyleri tavsiye edeceğiz,
örnek vereceğimiz birkaç iyi insan da olacak ama sanki bunların hepsi lafta kalacak ve hiç kimse
doğruluk yolunda önemli bir şey yapmayacak gibi hissediyorum. Çünkü şu an söylenen, gündem olan,
dilden dile dolaşan her şey bir sis bulutu gibi. Samimiyetten yoksun ve işe yaramaz. Sözlerle
kanıtlanmaya çalışılan “Yardım ediyoruz, seviyoruz, destekliyoruz.” minvali düşünceler artık pek de
bir şey ifade etmiyor benim için. Çünkü sözler insanların ölmesini engelleyemiyor. Çünkü her gün
dünyanın her yerinde birileri öldürülüyor. Ve biz bunu kanıksadık, olması gereken buymuş gibi
davranıyoruz. Üzülmeyi bile unuttuk. Birkaç gün Facebook’ta profil fotoğrafımızı değiştiriyor,
Twitter’da 140 karakter sınırına yakalanmadan duyarlı bir şeyler yazmaya çalışıyor ve takipçilerimize
ne kadar da iyi bir insan olduğumuzu kanıtlamaya çalışıyoruz. Gerçekten öyle miyiz peki? Gerçekten
ölen insanlara üzülüyor muyuz? Hatta önemli olan soru şu, ölen insanlara üzülmek bizi iyi insan yapar
mı? Kaybedilen hayatlara üzülmek zaten insanın doğasında olan bir şey değil mi? Bu vereceğimiz en
doğal tepki olmalı aslında, hepimiz üzülmeliyiz. Ama şimdi bu duyguyu kullanıyoruz, sanki üzülerek
fedakârlık ediyormuşuz gibi tavır takınıyoruz. Hissetmeyi unutmuşuz ve sadece reklam yapıyoruz.
Hayatımızı sosyal medyada afişe ediyor ve her şey harikaymış izlenimi vermeye bayılıyoruz. Gerçek
olansa dünyanın şu an bir felakete sürüklenmekte olduğu.
Aylan Kurdi’den bahsedeceğim. Küçük çocuğun denize vurmuş ölü bedeninin fotoğrafı
dünyanın en azından birkaç günlüğüne ayaklanmasına sebep oldu ancak onun başına gelenler başka
çocukların başına gelmeye devam ediyor. Onların fotoğraflarını veya durumlarını görmediğimiz için
her şey yolundaymış gibi hayatımıza devam ediyoruz. Bu kadar duyarsızlaşmayı nasıl başardık?
Aylan’dan geriye kalan tek bir fotoğraf, yıllarca gösterilmeye devam edilecek, bir süre ismini de
hatırlayacağız belki ama ismini hiç duymadığımız, kendisini hiç görmediğimiz, belki çok daha vahşi
şekillerde öldürülen çocuklar, anneler, babalar... Onlara ne olacak? Biz görmediğimiz için onların
ölümü kabul edilebilir mi? Haberlerinin bize ulaşmaması onların ölümlerinin karşısında durmama
hakkını verir mi bize?Demir, Nilufer. Bodrum. 2015.
Birinin canına kıymak için ne gibi bir sebep olabilir bilmiyorum. Gittikçe artan bu vahşeti
nasıl açıklayabiliriz onu da bilmiyorum. Suriye, Ankara, Paris, Beyrut, Ukrayna... Bu liste gittikçe
kabaracakmış gibi bir his var içimde. Bu yüzden şimdi herkesi biraz mutsuz olmaya davet ediyorum.
Belki hiçbir şey yapmaya gücümüz yetmeyecek, ölümleri durdurma imkânımız yok. Fakat bizim
üzerimize düşen insanlığımıza yakışanı yapmak ve ölen masumlar için en azından üzülebilmek. Rahat
bölgemizden çıkmalıyız artık. O rahatsızlık yumrusunun nasıl bir şey olduğunu hepimiz anlamalı,
biraz olsun hissetmeliyiz içimizde.",10.0,4.0,3.0,3.0
765,Roman 2,,"Ceren Melisa Arnaz
Murathan Mungan’ın ilk ve tek romanı olan Yüksek Topuklar 2002’de Metis
Yayınları tarafından basılmıştır. Kadınların üzerine yazılan bu roman, oldukça etkileyici.
Kitabın yazarı erkek olmasına rağmen anlatıcı bir kadın. Kitabı okudukça yazarın erkek
olduğuna inanmak zorlaşıyor çünkü yazar kadınları öyle anlatmış ki insanın aklına bir
erkek kadınları nasıl bu kadar iyi anlayabilir sorusu geliyor. Kadınların iç dünyası,
düşündükleri, herhangi bir şeyi söylerken aslında ne söylemek istediklerini kendileri bile
anlayamamışken böylesine anlatmak oldukça başarılı. Okurken kitapta kendini görmek,
yaşanılanlarla aranda bağ kurmak kolay olmaz her zaman. Ama bu kitabı okurken
anlatıcının yaşadıklarını kendim yaşamış gibi, anlattığı her kadından bir parçam
olduğunu hissettim ve bu durum da kitabı bir çırpıda bitirmemi sağladı.
Yaşım itibariyle daha fazla insanla tanışma dönemimdeyim. İnsanları tanıdıkça
hepsinin farklı düşüncelerde, farklı duygularda olduğunu gördüm. Hemcinslerimle sürekli
iletişim halinde olduğum için de kitapta onlardan ve kendimden çok şey buldum. Kitaptabirçok kadın karakterden söz ediliyor. Onların farklı huyları, farklı duygu ve düşünceleri
betimlenmiş romanda. Sevebileceğimiz ve tam tersi nefret edebileceğimiz çok fazla kadın
karakteri gördüm. Bunların dış dünyada olduğunu da hepsini tanıdığım insanlarla
karşılaştırmamla anladım. Kadınların hemcinslerine düşman olduğunu ve her kadının
içinde diğerlerine karşı bir kıskançlığın varlığının anlatıldığını düşünüyorum çünkü
anlatıcı bahsettiği her kadında bir kusur buluyor. Bunun dışında bahsi geçen kadınlar da
başka kadınları şikâyet ediyor sürekli. Erkeklerde daha basit işleyen kıskançlık ve
çekememe, kadınlarda adeta rekabet haline gelmiş yüzyıllardır. Bin bir düşünce bin bir
kurgu vardır kadınların aklında. Bu kitap da resmen bunu doğruluyor hem de yazar erkek
olmasına rağmen. Böylece de yazarın gözlemlerinin ne kadar doğru olduğunu görüyoruz.
Sanki yazar aklımızın içini okumuş da başka birinin dilinden anlatmış gibi. Aslında
yazarın erkek olarak kadınları bu denli tanıması ve yorumlaması beni biraz rahatsız etse
de kitaptaki anlatıcı karakter kadın olduğu için bu kusurun üstü biraz örtülmüş. Dikkatimi
çeken bir başka durum ise kitapta 5 yaşındaki kız çocuğunun büyümüş de küçülmüş
tavırları. Öylesine kadınsı, rekabetçi ve kıskanç ki yetişkinleri aratmıyor. Hatta onun bu
tavırları anlatıcıyı karşısında bir yetişkin varmışçasına güçlü davranmaya itiyor. Onun
eline koz vermemek için rahatsızlığını ve ona karşı duygularını belli etmiyor. Aynı kendi
yaş grubuna yaptığı gibi. Anlatıcı bu karakterden bahsettikçe kadınlığın aslında içte
olduğunu ve yaşla ilgisi olmadığını anladım. Çünkü onun hareketleri anlatıcının tanıdığı
tüm kadınlardan bir şey hatırlatıyor. Küçücük bir çocuğun bile erkeklere olan
davranışlarıyla kızlara olan davranışlarının farklılığı fazlasıyla belirgin. Bu durum ise
kendimi ve çevremdekileri sorgulamamı sağlıyor. Nasıl olur da küçücük bir çocuk
kadınların içini özetleyebilir. Tabii ki her kadın aynı değildir hatta çok farklıdır fakat her
kadının içinde dönem dönem en az bir kadına karşı bir rekabet duygusu oluşur ve bunu
her kadın bilir ama belli etmemek için elinden geleni yapar. Kadınlar her adımını ölçer
tartar ve yeterince düşünerek atar. 40 yaşındaki ana karakter için de, 5 yaşındaki kız
çocuğu için de bu aynıdır.
Kadınları ve kadınların iç dünyasını anlatan bu kitap günlük hayata oldukça yakın.
Betimlemeler ve akıcı anlatım kitabın okunmasını kolaylaştırıp aynı zamanda kitabı
yaşamış gibi hissettirdi bana. Yazarın tarafsız dili ve cinsiyet ayrımcılığından uzak olması
ise başarısını gözler önüne seriyor. Dikkat çeken kapağının mesajını kitabı okuyunca
anladım. Yüksek topukların kadınları simgelediğini ve özgüven verdiğini düşünerek
yapılmış kapak sanırım ki bu da merak uyandıran unsurlardan biri.",10.0,4.0,3.0,3.0
7339,Neşeli Dağların Ardındaki,,"Ben kendi
adıma, Disney'i
çok seven bir
insan olarak
“devam edersen
inanmaya,
kurduğun düş
dönüşür
gerçeğe” sözünü
neredeyse
dövme
yaptıracak
fanatiklikte bir
insan evladıydım.
Sound Of Music. Wise, Robert. 20th Century Fox. 1965. Film.
Sabah
uyandığımda tutturduğum melodi eşliğinde
etrafımda kuşlar kelebekler uçar, ceylanlar
dans ederdi. Geçirdiğim son birkaç yılda ise bu
sözün doğruluğunda şüphe etmek bir şekilde
aklıma geldi. Yine de iyimser tavrımı
koruyarak, seminer veren bir kişisel gelişimci
edasıyla, bunun gerçekten başıma gelen en
güzel şeylerden biri olduğunu da söylemeden
geçemeyeceğim. Belki de bu yüzden, hayır
kesinlikle müthiş şarkıları ve dünya tatlısı Julie
Andrews’den dolayı değil (!), başarısız bir
rahibenin müzikle dolu hayatını konu alan
“Sound of Music “ filmine bayıldım. Hava
atmak gibi olmasın ama filmin çekildiği pek çok
noktayı da bu yaz yaptığım gezide gördüm.
Efendim konudan sapmayalım, hayatını güya
rahibeliğe adamış olan, ama yaramazlık
peşinde koşturup üzerine bir de bir adama âşık
olma cüretinde bulunan bu şaşkın karakter
aynı benim mükemmel ölçüp biçilmiş gelecek
planlarım! Siz “ne ki senin bu kadar
mızmızlandığın hayat hikâyen” demeden ben
Sound Of Music. Wise, Robert. 20th Century Fox. 1965. Film.
gevezeliğime tam gaz devam ediyorum ama
önce bir kahve koyup geleyim sohbet koyulaştı.Ne diyordum? Ben animatörlük hayaliyle dolup taşan, henüz kozasından çıkmamış sümüklü
bir tırtıldım. Otellerde Rus kız düşürmek değildi tabii ki amacım, bir film türü olan animasyon -
hareketli çizgilerle seslerin müthiş birlikteliği- beni çok etkiliyordu. Çalıştım, heyecanlandım
ve hayal kurdum. Hayatım -10 yaş filmlerle geçiyordu. En sevdiğim çizgi filmin müzikale
uyarlanmış hâlinin Ankara’ya geldiğini duyunca da hiç düşünmeden biletimi aldım. Müzikal
denen olayın harikalığından sarhoş oldum hatta hayalimi değiştirme vakti mi geldi acaba diye
radikal bir sorgulama yaptım. Bu size önemsiz bir ayrıntı gibi gelebilir tabii ki. Sonuçta
küçükken yılbaşında izlediğimiz göz kamaştırıcı programlardan etkilenip “Dansöz olacağım!”
hedefini koyan küçük kızların büyüyünce bankacı olması bizi hiçbir zaman şaşırtmaz. Öte
yandan onların da ucundan idealist bir yanları olduğunu inkâr etmem haksızlık olur. Çünkü
şu an çoğumuz üniversite sınavından gelen puanlara göre kariyer seçimi yapan insanlara
dönüştük. Barbie’nin çalıştığı meslek alanlarını düşünürsek ise durumumuz içler acısı. Hiç mi
bir şey öğrenememişiz?
Ama ben gururla kendimi ayrıştırarak; anneme altın gününde hiç “Bizim kız da ne
olacağına bir karar veremedi! Abisi hiç böyle mi?” deme zevkini yaşatmadığımı belirtmek
isterim. Hâliyle farklı bir hedefin düşüncesi bile oldukça göz korkutucu oldu. Uzun lafın kısası
değerli okuyucular, bu rüyadan da biraz tökezleyerek uyandım ve devam ettim güzel sanatlar
çalışmalarıma. Sınava girmek üzereyken Disney esinli yapılacaklar listemi tekrar kontrol
ettim. Hayal kurmak, tik! Çok çalışmak, tik! Başarıya ulaşmak, bir adım ötede! Önceden az
buçuk ipucu verdiğimi sanarak sonucu söylüyorum ki başarılı olamadım. Ve kendimi bir dizi
yetenek sınavının ardından şu an okuduğum bölümde buldum. Sancılı bir sürece girdiğimden
emindim ama o da ne?! Karşımda beni bu okula hemen ısındıran mini minnak ayrıntı. Bir
müzikal topluluğu! Asıl hayalime odaklanırken her ne kadar kafamı çok karıştırsa da; içten
içe insan gözüyle görülemeyen, mikroskobik bir olasılık olarak değerlendirdiğim alan bir anda
hayatım oldu. Bu süreçte de Yüzüklerin Efendisi üçlemesi uzunluğunda,
gerçekleştiremediğim yepyeni hayallere kavuştum. Tam olarak bir başarı hikâyesi olduğunu
söyleyemem, ayrıca okuldan çıktığımda şarkı söyleyebileceğim neşeli dağlarım da yok. Ama
sevgili Maria Von Trapp’ in de dediği
gibi “siz de kabul etmelisiniz ki güvenim
tamdır kendime!”
Sound Of Music. Wise, Robert. 20th Century Fox. 1965.
Film.
Kaynakça:
Görseller: Sound Of Music. Wise, Robert. 20th Century Fox. 1965. Film.",6.0,2.0,2.0,2.0
8412,MedihaBesteAKKAŞ,,"GERÇEKANLAMDAGÖRMEK
Hemen her şeyin görsel güzelliğiyle ölçütlendirilmesi kadar ilginç bir konu daha
yoktur herhalde. Evlerimizi uyumlu döşemeye çalışıyor, makyajla ""kusurlarımızı""
kapatıyor, bütçemize göre en güzel giysileri alıyor, evcil hayvanlarımıza bile güzel
görünmeleri için elbise giydiriyor, ilk görüşte aşık oluyoruz. Evet, ilk görüşte aşkın
sebebi de dış güzelliktir; bundan başka bir şeyle ilgisi olduğunu iddia eden çıkar mı?
Güzelliğin hayatımızdaböyle biryere sahip olmasınedendir peki?
Güzelliğe ilgi duyulmasının nedeni, doğanın insan eli değmemiş mahsullerinde
açıkça görülebilen kusursuzluğudur kanımca. Sanki geometrik olarak hesaplanmış ve
cetvellerle yapılmış gibi görünen sayısız güzellik, sağlıklı olan bir şeyin mükemmel
görünmesi gerektiği hissini uyandırır canlılarda. Bitkiler böcekleri kendine çekebilmek
için hoş koku yayar, tavuskuşları eşlerine güzel görünmek için onlara olağanüstü
güzellikteki tüylerini gösterir, sağlıklı bitkiler fraktalların en kusursuz örneklerini verir.
Modern insan her ne kadar doğaya muhalif görünse de ormanın bağrındaki bir
hayvanınkinden çok farklı değildir amaçları. İçgüdüleri olmasa şüphesiz daha çok insan
birşeyi sevmeden önce onutanımasabrını gösterirdi.Bulunduğu çevrede en güzel görünen kişi olmanın hayaliyle bir yarış içinde herkes;
çoğunluğun hiç yadırgamadan kendini içinde bulduğu, pek az kişinin sorguladığı bir yarış.
Bu uğurda sayısız fedakarlıklar yapılmış, akıl almayacak tezgahlar dönmüştür tarihte.
Özellikle kadınlar, topluma daha güzel görünerek kendini memnun etmek için, yalnızca
estetik kaygılarla vücudunda değişiklikler yapma tercihinde bulunur. Haberleri okurken
mutlaka görmüşsünüzdür “Kendini Oyuncak Bebeğe Benzetmek İçin Kırk İki Estetik
Operasyon Geçirdi” benzeri haber başlıklarını. Yalnızca abartılı örneklerle karşılaştığında
bu yarışta bir katılımcı olduğunu fark ediyor insan. Tezgahlarda bir örnek donanmış
kıyafeti neden aldığını ancak o zaman anlıyor belki. Belki de bunun bilinciyle, “yeni
oluşan akımdan haberim var ve ona ayak uyduruyorum” veya “herkes benzer giyiniyor
olabilir fakat bu giysileri en güzel ben taşıyorum” dercesine o kıyafeti satın almış.
Güzellik kavramı bu kişilerin gözünün önüne neleri getirir bilmem fakat emin olarak
söyleyebilirim ki güzel olmak için kusursuz olmak gerekmez. Gözleri farklı renkteki bir
çocuk da güzeldir, toplumun ideal bulduğu kilodan fazlasına sahip olanlar da, boyu kısa
erkekler de…Bir gün için herkes uyumsuz renkler, köhne giysiler giyse; kadınlar makyaj yapmasa,
erkekler ütüsüz gömlekler giyse kimsenin gözleri bozulmaz, değil mi?Yine de bu şekilde
düşünmek insanları mutsuz eder. Güzelliğin bize işlerimizde yardımcı olduğunu
söyleyemeyiz belki, yine de güzellikle ilgili reddedilemeyecek bir gerçek varsa o da
insanları mutlu ettiğidir. Hem güzel görünmek hem de ahenkli ortamlarda bulunmak
insanın içindeki kara bulutları dağıtmakta oldukça etkilidir. Yaşamın amacının mutlu
olmak olduğunu düşünen biri olarak da, aslında çok faydalı olduğunu savunabilirim
güzelliğin.
Güzellik, sıkça duyduğumuz üzere göreceli bir kavramdır. Güzel olan, kendini gören
kişiye hissettirdikleri sonucunda kazanır bu sıfatı. Gül kokusu güzel kabul edilir ama kötü
şeyler çağrıştırırsa bir insana, gülün güzel olduğuna kim ikna edebilir onu? Birçoğumuz
duymuşuzdur “Aslında ilk karşılaşmamızda senden hiç haz etmemiştim.” cümlesini.
Bazen birilerini tanımadan; hareketlerine, giyimine veya görünüşüne göre yargılarız.
Şahsen, bugün en yakın arkadaşım olan kişiyle ilk karşılaşmamızda onun giyim tarzından
hiç hoşlanmamıştım, öyle ki ona sarf ettiğim ilk cümle “Seni ilgilendirmez.” olmuştu.
Sonrasında onu tanımaya çalıştım ve başta hoşuma gitmeyen kıyafetleri, artık
benzerlerini gördüğümde sevinerek onaalmak istediğimhediyelere bırakmıştıyerini.
Güzel insanlar ve güzel ruhlu insanlar, beraberinde çevresindeki hayatları da
güzelleştirir.Yapılması gereken, neyin güzel olduğuna ilk bakışta karar vermeye çalışmak
değil, güzelliğin insanın görmek istediği yerde, hatta bazen kusurlarda olduğunu bilmek
veogüzelliği görmek istemektir.Kaynakça
""Güzellikmi sağlıkmı?"". Hürriyet. Hürriyet, 14/08/1999. İnternet. 20/04/2017.
<http://www.hurriyet.com.tr/guzellik-mi-saglik-mi-39096164>",8.0,2.0,3.0,3.0
7221,Çağatay Çelebi,,"Türkçe 4. Ödev draft
OBJEKTIF TARIH ILUZYONU
Bir yalanı tekrar ederek onu gerçek kılamazsınız. Ama o yalanı yeteri kadar tekrar ederseniz,
yalanı sistematik olarak nesiller boyu söylerseniz yeterince insanı ona inanmaya ikna edebilirsiniz.
İkna etmeyi başardığınız zaman da söylediğiniz şeyin gerçek ya da yalan olması çok önemli değildir
çünkü inanan insanlar zaten o yalanı gerçeği bilenlere karşı sonuna kadar savunacaktır.
Rönesanslar’ın yazarı Jack Goody’nin yaptığı da bu nesiller boyu gelen yalanlardan birine dur
demek. Jack Goody kitabında kendi sözleriyle “Batı’nın kazanımlarındaki benzersizliği yadsımayı değil,
bu kazanımları bağlamına oturtup açıklamayı” istiyor. Peki, bununla ne demek istiyor? Goody
Rönesans’ın Avrupa tarihi açısından bir dönüm noktası olduğunu ve sadece Avrupa’yı değil tüm
dünyayı etkilediği gerçeğini reddetmiyor. Goody Rönesans’ın okullarda anlatıldığı gibi eşsiz
olmadığını, yani bir anda gökten indirilmediğini, söylüyor. Rönesans’ın bizlere bir anda oluşan bilimsel
ve kültürel bir aydınlanma olmadığını, Doğu’nun yani Çin, Hindistan, Yunan ve Helen kültürlerinin
etkisi ile oluşmuş bir yansıması olduğunu söylüyor. Goody bize aslında Rönesans’ın Avrupa ve
Amerika’da derslerde Doğu’dan daha da farklı anlatıldığını gösteriyor. Batı’da Rönesans genel olarak
Helenistik ve Yunan kültürlerinin yeniden keşfedilişi ve insanların özgürleşmeye ilk adımı olarak
anlatılırken Doğu’da ve Goody’nin kitabında, Hint, Arap ve Çin kültürlerinin “Aydınlanma Çağını” nasıl
başlattığı anlatılıyor.
Modern Tarih biliminin geçmişte yapılan Tarih araştırmalarından en önemli farkı
objektifliğidir, ya da bize böyle öğretildiği için bunu söylüyoruz. Tarih biliminin, objektif olduğunu ve
olayları neden-sonuç bağlamında incelediğini düşünürsek dünya çapında tek ve kesin bir Tarih olması
gerekmez mi? Teoride evet ama gerçek hayatta niye bunun örneklerini göremiyoruz. Türkiye
Cumhuriyeti’nde tarih derslerinde Orta Çağ’ın bitişi İstanbul’un Fethi yani 1453 olarak alınırken neden
Avrupa ve Amerika’da 1492 yani Yeni Dünya’nın bulunuşu olarak alınıyor? Aynı Avrupa ve Amerika
onların şu anki gücüne ulaşmasının başlangıcı olan Rönesans’taki Doğu’nun katkısını nasıl
reddedebiliyor. Çok basit bir açıklaması var aslında. Tarih kazananları yazar ve kazananlar da tarihi
yazar.
2. Dünya Savaşı’nda Mihver Devletleri kazanan taraf olsaydı belki de şu an da Adolf Hitler’in
hayvanseverliği veya Yahudilerin zayıflığı üzerine bir yazı yazıyor olacaktım. Ama onun yerine, oyunlar
ve Hollywood sayesinde, Amerikalıların ve İngilizlerin kahramanlığını, Churchill’in kahramanlığını ve
Hiroşima ile Nagazaki’ye atılan atom bombalarının haklılığını konuşuyoruz. Yaşadığımız olaylar ve
tarih siyasi iktidarlar elinde bir yapboz gibi parçalanıp tekrardan yaratılabiliyor. Aşağıdaki tablo 4 farklı
senelerde yapılmış bir anketin sonucunu gösteriyor. Fransa’da 1945, 1994, 2004 ve 2015 yıllarında
yapılan tekrardan yapılan anket Fransız kamuoyuna göre kimin savaşın kazanılmasında en önemli rolü
oynadığını gösteriyor. Aynı zamanda sistematik bir propagandayı da gün yüzüne çıkartıyor. Savaşın
kazanılmasından hemen sonra halkın büyük bir kısmının savaşın kurtarıcısı olarak Sovyetler Birliği’ni
gördüğünü ortaya koyuyor. Ama onların torunları, Amerikan yapımı oyunlar oynayan ve film izleyen
çocuklar, Nazilerinin yenilgisinde en önemli payın ABD’de olduğunu düşünüyor. Bu çocuklar izlediğifilmlerden ve oynadığı oyunlardan devamlı olarak propaganda altında kalıyorlar. Araştırma 2-3 nesil
sonunda da genel kamuoyunun nasıl değiştirilebildiğini de gözler önüne seriyor.
Bu duruma gelmemizin en önemli nedeni araştıran ve sorgulayan nesillerin gelişmemesidir.
Böyle bir nesil araştırma ve başkaldırma ile oluşan, propagandayı yenebilecek tek düşünce akımı olan,
Rönesans’ın gökten inme bir şekilde yaratıldığına inanabilir. Böyle bir nesil siyasilerin söylediklerine
tamamen inanıp savunabilir. Böyle bir nesil oyunda duyduğuna, filmlerde gördüğüne inanarak
fikirlerini onlara göre şekillendirebilir. Gerçek tarihe sahip çıkmak istiyorsak geçmişten değil, şimdiki
nesli eğitmekten başlamalı ve geçmişi tekrar araştırmalıyız.
KAYNAKÇA
1. Goody, Jack; Rönesanslar, Türkiye İş Bankası Yayınları, 2010, sayfa 10
2. https://www.les-crises.fr/the-successful-70-year-campaign-to-convince-people-the-usa-and-not-
the-ussr-beat-hitler/",9.0,3.0,3.0,3.0
2856,Aleyna Kof Kof 1,,"TURK101-13
Başak Berna Cordan
16.12.2014
Ödev 5-2
ŞEHRİN FISILTISI
Şehirler içinde yaşattığı binlerce, on binlerce hatta milyonlarca çocuğa ne fısıldar,
hangi masalını anlatır? Kuşkusuz farklı şeyler söyler. Orada sessiz sedasız duranlara farklı,
olduğu yerde kıpırdayıp duranlara farklı, yeri çok rahat olsa da yerinde duramayıp onu terk
etmek isteyenlere farklı... Çocuklar dikkat kesilirse şehrin masallarını dinleyebilir. Peki ya
büyümüş çocuklar, yani yetişkin dediklerimiz?
Yetişkinlerin bir kısmı şehirlerin eşsiz hikâyesini anlayabilir. Yaşanmışlıkları,
savaşları, acıları veya destansı aşkları hissedebilir. Peki ya herkes duyabilir mi şehri? Elbette
şehrin fısıltılarını duymayanlar vardır ki bunlar çoğunluktadır. Venedik dili çözülüp
konuşmaya başlar ama dinlemeye tahammülü olmayan insanoğlu görev sorumluluğuyla
yaptığı gezisini bir an önce bitirip otelinde dinlenmek ister, oraya gezmek için değil de
uyumak için gelmiş gibi. Oysa ne kadar kırılgandır Venedik tıpkı nefesiyle üfleyip can verdiği
o muhteşem cam eşyalar gibi. İlgisizliğe tahammül edemez, fark edilmek ister. Şehrin
üzerinde pek çok dikkatsiz göz dolaşır ama herkes bir sebepten sever Venedik'i. Kimi
sokaklarının arasından akan denizi için, kimi aryalar yükselen evleri için... Ben açığa
çıkarmak için doğru zamanı beklediğine inandığım sırlarından dolayı severim.
Gözlerinden dökülen yaşlar dudaklarındaki mührü kırıverir ve konuşmaya başlar
Venedik. Bazen yepyeni bir arya dolaşır dilinde bazen kıvrak notalar besteler kendi başına.
Gözyaşlarına boğulmuş kentin yüreğinden çıkagelen İtalyanca şarkılar esir alıverir insanı ve
bu esaret öylesine güzeldir ki bir gün yetmez, aylarca hatta yıllarca teslim olmak arzusu
belirir. Bu sebeptendir ki, neredeyse ona esir olan her turist bu arzusunu dindirmek için
Büyük Kanal turu yapmayı seçer. Büyük Kanal turu, o nadir rastlanan gezilerdendir: süresiKof 2
kısıtlı olmasına rağmen, şehrin esareti altına girebilirsiniz ve belki de şehir bütün sırlarını size
fısıldar. İşte o zaman, turun etkisi belirir; Venedik’in güzelliğine âşık oluverirsiniz. Âşık
olduğunuz şehir hikâyesini anlatmayı bitirdiğinde (ki bu her ne kadar imkânsıza eşdeğer olsa
da) başınızı kaldırıp evlere göz atmak gelir içinizden. Bunun sonunda, dikkatinizi şüphesiz ki
Büyük Kanal boyunca bulunan evlerin tek ortak noktası çekecektir; yorgun ve
yaşlı duvarlar. Duvarların yaşlı yüzleri hikâyeler anlatacak birilerini arar durur ama boşuna...
Misafir ya da yerli, pek çok insan fark etmez onları. Sonrasında gözleriniz suların ortasında
bulunan yıpranmış ama soylu güzelliğini inadına yitirmemiş evlere ilişir. Bu evler, şehri
gezerken görmekten çok, yalnızca bakmaya alışmış turistlerin ilgisini çekmeyen ve onlar
tarafından eski püskü veya sıradan olarak tanımlanabilir. Pek çok kişi görmeyi reddetse de
aslında onlar şehre kendi ruhunu vererek katkı sağlayan gizli kahramanlardır.
İster pırıl pırıl yaz güneşinin altında ister dondurucu ayazların şehri esir aldığı kış
aylarında, Venedik bana hep hüzünlü gelir. Sanki uğruna verilen savaşlardan yorgun,
ziyaretine gelenlerden bıkkın, gövdesine çarpan dalgalardan şikâyetçi… Şehrin büyüsü bu
melankolinin ardına gizlenir zaten. Ziyaretçileriyle hüznünü paylaşmak ister ama aynı
zamanda utangaçtır. Kalabalık turist gruplarıyla konuşamaz. Bu yüzden sokakları iki kişiden
fazlasına geçit vermez, daracıktır.
Yürümek bu şehre yakışmaz zaten çünkü ulaşım için irili ufaklı tekneler kullanılır.
Belki de Venedikliler için günün her saatinde denizi koklamak, ona dokunmak ve onunla
konuşmak vazgeçilemez bir gereksinimdir. Venedikliler denizin insanlarıdır. Onlar için hayat
sudadır ve nefes almamızı sağlayan element havada değil suda bulunur. Onlar âşık oldukları
yerdedirler; şehrin fısıltılarını duymuş, onu anlamış ve aşklarını kabul etmişlerdir. Denizle
uğraşan pek çok insanın aksine kaba ya da hırçın değil; kırılgan, nazik ve naiftirler çünkü
gerçek aşkları Venedik hep yanlarındadır.Kof 3
Daracık sokaklardan karnaval alanı gibi meydanlara çıkıldıkça, Venedik
ziyaretçilerine hoş sürprizler hazırlar. Pazarda satılan dilimli meyveleri yerken, mutluluğun
tanımını yeniden yaparsınız istemsizce.
Onu terk ederken, Venedik suyun içinde karaya oturmuş gibi ağırlaşır. Veda
yaklaştıkça sanki şimdiki zamanın boynu bükülüp öksüz kalır. Sadece zaman değil; kimsesiz
kalan benlik de yolunu kaybeder âşık olduğu şehirden uzaklaştıkça ama her veda yepyeni
kavuşmalara gebedir.",10.0,4.0,3.0,3.0
4047,Mehmet Yağız Özarslan,,"ZAMANIN GADDARLIĞI
Zaman, kimilerine göre sahip olduğumuz en önemli varlık, kimilerine göre de sıradan bir
terimden ibaret. Bana göre ise zaman, bizim en büyük düşmanımızdır. Bu zaman dediğimiz
şeytan, güzel günlerimizde ve en mutlu anlarımızda çabucak geçip gider. Bu zaman dediğimiz
kıskanç şey, eğlenirken bizi yüzüstü bırakıp gider. İşte bu yüzdendir ki insanoğlu
çocukluğunun hızlıca geçip gittiğini söyler çünkü çocukluk günlerimiz hayatımızın en mutlu
anlarını içinde barındırır. Ancak, zaman bizim mutlu olmamızı istemez ve bir an önce çekip
gider biz mutluyken. Bize ağız tadıyla yaşatmaz bu güzel, mutlu anlarımızı. Örneğin, çocukken
okuldan döner, çantamı bırakır ve doğrudan koşa koşa dışarı çıkardım ancak daha oyunun
tadını alamadan ezan sesini işitir ve üzülürdüm. Çünkü ezan sesi benim için eve gitmenin
vaktinin geldiğini işaret ederdi. Eğer oyunun büyüsüne kapılıp dozunu kaçırırsam annem
cama çıkar ve eve gelmem için bana seslenirdi. Eve gittiğim zaman annemden ufak bir azar
işitirdim ve bana “Saatten haberin yok mu?” diye sorardı. Bilmezdim ki saatin kaç olduğunu,
zamanın nasıl geçtiğini, kaç saat dışarıda kaldığımı. Benim için belki 10 dakika kadar geçmiş
olan zaman, belki de aslında 6 saatti. Çünkü ben eğlenmekteyken kaçıp gitmişti zaman,
benim mutlu olmamı istememişti.Ah, güzel günlerimin katili zaman! Büyüdükçe seni daha iyi tanıyorum çünkü daha çok
benimle birlikte oluyorsun pastadaki mum sayısı arttıkça. Mutlu günlerim azaldıkça daha çok
yanıma geliyorsun sanki bana nispet yapar gibi. Tek başıma kaldığımda, üzgün olduğumda,
canım yandığında hep yanımdasın ve ağırlaştırıyorsun kendini. Mutsuz olduğumda bir türlü
doğmuyor o Güneş, batmıyor o Ay. Dünya dönmüyor, hayat duruyor sanki mutsuz olunca.
Zaman her seferinde galip geliyor bize karşı ya üzüntümüzü arttırıyor ya da
mutluluğumuzu ağız tadıyla yaşatmıyor bize.
Resimdeki dağlar mutsuzluğun temsilcisi benim için. Çünkü dağlar için zaman bir türlü
akıp gitmiyor, hep aynı yerde akrep ve yelkovan. Milyarlarca yıl aynı yerde durup yapayalnız
bir şekilde sadece etraflarını izliyorlar, ne kadar monoton ve sıkıcı bir hayat onlar için.
Halbuki resimdeki karıncalar öyle mi hiç? Karıncalar, ailesi ve arkadaşları ile eğlenerek
zaman geçiriyorlar. İşte onlar da mutluluğun temsilcisi. Kısa sürelidir karıncaların eğlencesi,
hızlıca geçer, çünkü birkaç sene ya yaşar ya yaşamazlar. Belki de dağ onları fark edene kadar
çoktan yaşamlarını yitirip gitmiş olacaklar. Karıncalar için hızla dönüyor saatin çarkları ve
belki de karıncalar onu durdurmaya çalışıyorlar ancak nafile, gaddar zaman buna izin
vermiyor. Dağ için durmuş olan saat onlar için var gücüyle çalışıyor hızlıca dönmek ve geçip
gitmek için.
Tablodaki insan da yenik düşmüş zamana tıpkı arkadaki ağaç gibi. Miadını doldurmuş,
gözlerini kapamış insan. Saat de adeta onun mezarına atılan toprak gibi üzerini örtmüş.
Sanki onu sıcak tutarmış gibi, onun dostu gibi gözüküyor ancak onun asıl katili de zaman ve
can verdikten sonra bile peşimizi bırakmıyor. Biz göçüp gidiyoruz, bu sefer de geride kalanlar
ailemiz, arkadaşlarımız ve bizi sevenler için duruyor, onlar için geçmiyor zaman. Arkadaki
ağaç her şeyini kaybetmiş ne dalı kalmış ne de bir yaprağı ancak zaman hâlâ ona yük olmaya
devam ediyor. Ağacın kalan son dalına binmiş ve orada durmuş bekliyor. Ağaç onun
geçmesini istiyor ancak o hâlâ yerinde kıpırdamadan duruyor, bir türlü geçip gitmiyor. Bu
zaman, kötü günümüzde hep bizim yanımızdadır ancak bu bizi desteklemek için değil tam
tersine kötü günümüzde bizi daha çok üzmek için durur yanımızda. Zaman tıpkı bizi sıcacık
yatağımızdan kaldırıp buz gibi sokaklara atan alarm gibi. Sokak aralarında son derece
çekişmeli bir maç yaparken patlayan meşin yuvarlak gibi. Güzel bir ormanda kuş sesleri
içinde huzurlu huzurlu yürürken kuşları kaçıran bir avcı gibi. En güzel zamanlarımızı
mahveder ve bundan adeta keyif alır. Maalesef ki her zaman bize karşı galip geliyor bu
gaddar zaman.
KAYNAKÇA
Dalí, Salvador. The Persistence of Memory. Museum of Modern Art. 1931. Resim
Görsel :
https://tr.wikipedia.org/wiki/Belle%C4%9Fin_Azmi#/media/Dosya:The_Persistence_of_M
emory.jpg",8.0,3.0,2.0,3.0
6714,Whiplash ve Mutlu Sonların Sırrı,,"Yolları uçağında filmi ilk gördüğumde ""adından çok bahsediyorlar, güzeldir herhalde, Oscar
adaylığı filan da var""dan ileriye gidemeyen düşüncelerle seçmiştim oysaki. Orhan Pamuk'un
Yeni Hayat'ını -hâlâ- okumamış olmakla birlikte kitaptaki ""bir gün bir kitap okudum ve bütün
hayatım değişti"" klişesini anımsayacak kadar bilgim var. Hayatımda duyduğum saçma
klişelerden de saçma bir söz diye düşünmüştüm ilk duyduğumda, Türk Hava Yolları uçağının
7. sıra E kodlu koltuğunda hayatımı değiştiren bir filmle karşılaşacağımı nereden bilebilirdim
ki?
İnsanlar, genel olarak mutlu sonla biten hikayeleri sever ve ister. Bir aşk hikâyesiyse
bu, kavuşan âşıklar anlatılmalı. Bir bilim adamının öyküsüyse, bir Nobel ödülü vesaire almalı.
Bir sporcuysa, öykünün sonunda mutlaka muazzam bir kupa onun olmalı. Her anında hikâye
gizli sıradan hayatlarımızda bile aynı isteğin izleri vardır. ""Eskiler"" mesela, büyük bir övünçle
ve lezzetle nasıl gecenin bir saatinde Muhammed Ali maçı izlemek için kalktıklarını anlatır.
Aynı çabanın, büyük bir şevkle çalışsa da arada sırada yenilen bir boksörü izlemek için
gösterilebileceğini kim düşünür ki? Ben hiç eskilerin bana George Foreman ya da Joe
Frazier’dan bahsettiğini hatırlamıyorum... Tartışılmaz bile, bir insan gecenin bir saatinde
ancak Muhammed Ali'yi izlemek ve onun hikayesine tanıklık etmek için gösterir bu çabayı.
Türkiye'nin şu anda taparcasına saygı duyduğu bilim adamı Aziz Sancar, Nobel ödülü
olmadan önce bu rağbetin ne kadarını görebilmişti ki? Hafızalarımız, doğru cevabı veriyor...
O başarıları kazandılar mı, insanların arzuladığı iyi birer hikaye olmuşlardır artık. Dizilerde
görmeye alışkın olduğumuz keskin hatlarla bezeli bir hikaye hem de; ""şöyle çok çalıştı"",
""böyle iyi bir insan"", ""o bunların hepsini hak ediyor"", ""zaten çok seviliyor"" gibi...
Özetle; bu iki paragrafı okumamış olsanız bile, takdir edersiniz ki insanoğlunun
""mutlu son""lu hikayelere olan dizginlenemez talebi bizlere malum olmayan bir konu hiç
olmamıştır, bahsettiğim tercihler de bunun en belirgin örneği.
Bununla birlikte, o hayranı olmaktan bitap düştüğümüz hikayelerin, bizlere malum
olmayan konuları da vardır. Muhammed Ali'nin ringde devleştiği yayınların ardında,
""mekikleri sadece canım acımaya başladıktan sonra saymaya başlarım çünkü önemli olan
bunlar, sizi bir şampiyon yapan da bunlar"" diyebilen bir meydan okumanın olduğuna dikkat
etmez tüm eskiler (Rovell, 2016). Orhan Bursalı'nın kaleminden çıkan Aziz Sancar
biyografisinde Sancar'ın ""bakma sen benim mülayim, yumuşak tavrıma, gerektiğinde tam bir
kafa kesici olurum"" demeci, insanların beğenmek istediği hikayede yer almasa da olur
(Bursalı, 71). İhtişamlı konser salonlarındaki iki dirhem bir çekirdek sanatçılar, birkaç salise
daha hızlı çalabilmek için sınırlarını ne kadar zorladıklarını seyircilerle paylaşamaz; sonuçta
seyirciler bir peri masalını dinlemek ister, karşısındaki ne kadar fani olursa olsun.
İnsanoğlunun mutlu son arayışı, o sona gelene kadarki bin bir yokluk ve zorlukla dolu
sürecin işte böyle gözden kaçırılmasının, hatta yok sayılmasının bir özetidir. Biz izleyicilere
mutlu son yeter, çekilen çileleri bilmesek de olur.İşte o gün o uçağın koltuğunda Whiplash ile tanıştığımda, “mutlu” sonların nasıl
oluştuğuna dair yok saydığımız ne varsa o film süresince gözümün önünden geçti. Filmi
izleyip benim gibi bugün bile etkisinden çıkamayan her izleyicinin düştüğü ikileme düştüm,
Terence Fletcher gibi “iyi iş”i bile kabul etmeden yaşamaktan başka bir yolu yok muydu
“mutlu” sonlara ulaşmanın? Sevdiği ve karşılık bulduğu bir sevgiliden sırf müziğine
odaklanmak için ayrılıp elleri kanayıncaya kadar çalışan bir Andrew Neiman mı olmak
gerekir yoksa?
Yoksa “mutlu” sona ulaşmanın sırrı; bitmez bir çile, dert ve inat ile “daha” iyiyi, “daha
da” iyiyi mi aramakta?
Whiplash gibi bir şaheserden tekdüze bir ders çıkarma cüretini kendimde bulmam
mümkün değil, yine de göz önüne getirdiği onca gerçeğin beraberinde bir de tercih meselesini
sunuyor sanki film… Mutlu sonları elde etmeyi hepimiz isteriz, çocukların masallarda yer
almak istediği gibi; peki o çileyi, derdi ve inadı da ister miyiz? Hiç kimsenin umurunda bile
olmayan bir konuyu kendimiz için en mühiminden bir sorun edinebilir miyiz?
Mutlu sonların herkese malum sırrı, bu denli basit ve yalın; tercih ise bizlerin.
Kaynakça
Bursalı, Orhan. Aziz Sancar ve Nobel’in Öyküsü. İstanbul. Kırmızı Kedi Yayınevi. 2016.
Baskı.
Chazelle, Damien, yönetmen. Whiplash. Universal Pictures, 2015.
Rovell, Darren. “Muhammad Ali’s 10 Best Quotes.” ESPN, 6 Haziran 2016,
http://www.espn.com/boxing/story/_/id/15930888/muhammad-ali-10-best-quotes. İnternet.
Erişim tarihi: 15 Mart 2018.",9.0,3.0,3.0,3.0
928,İÇTEN GELEN DIŞIMIZ,,"Bence bir deneyin. İnsanların kendilerini günlük rutin yaşamlarına kendilerini ne kadar
kaptırdıklarına şahit oluyorsunuz. Çıkarımlarda bulunuyorsunuz. Kimler mutlu, kimler
mutsuz, kimler neşeli, kimler hüzünlü… Şu zamana kadar olan yaşanmışlıklarınızdan
çıkardığınız derslerle, tecrübelerinizle, anılarınızla insanları filtrenizden geçirip onlar
hakkında yorumlara sahip oluyorsunuz. Hatta bazen ‘sinir oldum’ bile diyorsunuz içinizden,
hiç tanımadığınız bir insan hakkında. Bu bana hep ilginç gelmiştir. Hala daha nasıl
gerçekleştiği konusunda kesin açıklamalarda bulunamasam da, mantıklı açıklamalar tabiî ki
de var. Bu yorumlama merceği bazısında sadece insanların yürüyüşüne, kıyafetine bakarak
gerçekleşse de, bazısına göre bu durum farklı. Bu farklılığın sebebi ise benim çıkarımlarıma
göre insanların hayatlarının kendi içinde kişiye özel olması. Hatta bazen olaylar aynı olsa da
insanların verdiği tepkiler farklı olabilir.
Peki, insanların yüz ifadeleri bile farklı değil mi zaten. Onların yüz ifadelerine
bakarak gözlemleyenleri kaleme alacak olursak eğer, ne derece doğru tahminde bulunuyor
olabilirler. Buna cevap aramadan önce, ‘Inside Out’ çizgi filminden bahsedelim. Bu çizgi
filmde beş temel duygu ele alınıyor ve bunlar mutluluk, kızgınlık, tiksinme, mutsuzluk ve
tedirginlik.Bu çizgi film insanların doğdukları andan itibaren yaşamları boyunca yaşadıkları
olayları nasıl da hafızalarına kaydettiklerini gösteriyor. Önce kısa zamanlı hafızaya
kaydediliyor, sonrasında uzun hafızaya alınıyor. Bu kaydetme esnasında kötü bir olay
yaşandığında, mutluluk diğer duygularla anlaşmaya, uzun hafızadaki güzel şeyleri
hatırlatmaya ve durumu toparlamaya çalışıyor. Yaşamımızda da öyle değil mi? Her insan kötü
koşullar altında olumlu düşüncelere dalmayı başaramaz ama sadece denemek bile bence
birçok zorlayıcı koşulun üstesinden gelmeye yeterli olabilir. Mesela çizgi filmde kötü
zamanlarda kızgınlığın, mutsuzluğun direksiyon başına geçtiğini ve bizi ele geçirdiğini
görüyoruz. Çizgi filmde kullanılan benzetmelerle, direksiyon başına geçmek gibi, bize soyut
kavramların daha da tanımlanabilir ve anlaşılabilir olduğunu gösteriyor. Yani bu
benzetmeler, güzel somutlaştırma örneklerini gözler önüne seriyor.
Uzun ve kısa süreli hafızalar bile somutlaştırılmış. Her bir olay bir küre şeklinde
hafızaya geliyor. Önce ailede başlıyor bu kürelerin pıtır pıtır hafızaya düşmesi. Sonra
arkadaşlık adası oluşturuluyor, şaklabanlık adası, sevgi adası… ve bu adalar yaşanmışlıklarla
oluşan küreler ile besleniyor. Sonrasında da bu beş duygunun doğumumuzdan bu yanaoluşturduğu kombinasyonlar ile insanları filtremizden yani bir nevi yargı süzgecimizden
geçiriyoruz. Algılamak, yargılamak… insanın yaratılışında olan nitelikler, bana göre, bu
kavramlar bu şekilde çizgi filmlerle daha anlaşılır olabilir. Bu hafıza işleyişini anlayan
insanlar hayatlarında yaşadıkları olaylara daha geniş bir pencereden bakabilirler.
Peki, insanların yüz ifadelerine bakarak çıkarımda bulunmak isteyen insanları ele
aldığımızda ne kadar doğru tahminlerde bulunabilirler diye bir düşünelim şimdi. Minik
mimikler çalışmalarına göre, bu çalışmalar insanların yüzlerindeki ifadelere odaklanırlar ama
bu mimikler gülmek,ağlamak… değil daha çok uzmanlık alanı gerektiren çalışmalardır,
uzmanlar bile insanların yüzlerine bakarak duygularını anlamakta güçlük çekerken, ne kadar
doğru kanıya varabiliriz ki sadece beş duygumuzla ve tecrübelerimizle. Ben bu filmle ile
psikoloji dersinde gördüğüm insanın zamanla oluşturduğu filtrenin bu beş duygu ile
kombinasyon oluşturduğunu fark ettim. Bakış açımı genişletti. Burada dikkatinizi çekmek
istediğim bir durum var ki genel kombinasyonlardan, genellemeler gibi her insan sever,
sevmez, yapar, yapmaz… gibi, bahsedemeyiz. Herkesin yaşadığı olaylar faklı, verdiği tepkiler
farklı ve insanları incelediklerinde verdiği yargılarda. Kimisi sever kimisi sevmez. Kimisi itici
bulur, kimisi çekici.
Bu yorumlarımız hep içimizden gelen ve dışımıza yansıyanlardan ibaret. Bırakalım
kendimizi mutluluk duygumuzun eline diğer duygularımızla hareket edebilsin. Olumsuz
durumlarda iyi ve güzel olan şeylere odaklanıp kafamızı dağıtabilelim, oturup saatlerce
üzülmek yerine. Zaman insan hayatındaki en kıymetli kavram ve bu boşa harcanmamalı. Bu
sebeplerden dolayı şimdi direksiyonu mutluluk duygumuzun eline bırakma zamanı. Bu bir
hayalperestlik değil. Olumlu yönleri görebilmeyi öğrenebilmek ve kısa da olsa uzun da olsa
hafızamızda mutlu güzel anılar biriktirebilmek.
Melis BAYRAK",4.0,1.0,2.0,1.0
4229,ÇOCUK KALMAK,,"durumu düşünürüm. Bunu her neredeysem veya her ne ile meşgulsem yapmak beni gerçekten
huzurlu kılar ve hepimizin insan olarak bu eylemi gerçekleştirmesi gerektiğini savunurum.
Yaklaşık bir hafta önce metrodaki bir yolculuğumda arkamı döndüğümde gördüğüm yüz beni
epeyce düşündürdü. Gördüğüm yüz bir çocuğun yüzüydü ve karşılaştığım tablo beni mutlu
ettiği kadar buruk bir hüzne de boğdu. Çocuk kendinden bir kaç yaş daha büyük olan başka bir
çocuğu bütün dikkatiyle dinliyordu. Bunda hüzünlenecek ne olabilir diye düşündürdüğümün
farkındayım, fakat o güzel çocuğun yüzündeki ifadeler, diğerine karşı sergilediği tavırlar
aslında bizim unuttuğumuz bir çok şeyi içinde barındırıyordu. Hiç tanımadığı, daha önce
görmediği bir başkasını sevgi ve saygıyla kucaklayan bakışlarla izliyordu. Kafasında
yargılamaya , yaftalamaya ufacık bir yer vermeden öylece izliyordu. Beni bunların da ötesinde
düşünmeye sevk eden hareketi ise çocuğun diğerine sebepsizce sarılmak istemesiydi. İkisinin
de yüzlerindeki o gerçek samimiyete ve mutluluğa bakmaktan kendimi alamadım dakikalarca.
İşte o an içimde bir şeyler okşanırken, bir yanımda da aksine bir sızı hissettim. O sızı insanolarak saf ve temiz duygularımızın yıllar geçtikçe daha da yok olmasını hissetmemden
geliyordu.
Sadece yaşadığım ülke bazında değil bütün dünyayı düşündüğümde yaşanan onca sorunun ,
felaketin altında yatan sorun benim fikrimce bu saf daha doğrusu insan olarak taşımamız
gereken duyguların yoksunluğudur. Her gün birbirimizi yaralıyoruz, yakıp yıkıyoruz hatta hiç
düşünmeden öldürüyoruz. Bütün bu akıl almaz eylemleri sadece karşımızdaki insan veya
topluluk bizimle aynı düşüncede olmadığı için bile yapabiliyoruz. Sadece daha fazla
kazanmak için göz kırpmadan harcadığımız canları, bir çoğumuzun sahip olduğu ve gerçek
“zenginlik” olarak düşündüğü hayatı yaşarken yoksullukla, açlıkla mücadele veren çocukları
ve insanları bir an olsun düşünmüyoruz. Tenimizin rengi, mensup olduğumuz din gibi
sebepler yüzünden yüzyıllardır ya öldürüyoruz ya da öldürülüyoruz. Daha da can yakıcı olan
şey ise bu durumun gün geçtikçe iyileşip düzelmesinin yerine daha da kötüye gitmesi.
Bazılarımız sadece güç uğruna milyonlarca insanı kandırıp, kendi çıkarlarına alet edip o
insanları ölümle dahi yüzleştirirken, bazılarımız da bu “ güçlü “ olarak tabir edilen kesimin
acımasız düzeninde adeta koskaca bir okyanusun içindeki küçücük bir kayık gibi savrulup
süremizin dolmasını bekliyoruz.
Çocuğu izlediğim o kısa sürede bütün bunlar hızla geçip gitti zihnimden ve gerçekten
kendim dahil bütün insanlık için her geçen gün daha da içselleştirdiğimiz bu durumdan utanç
duydum. Her gün birbirimize nefretle bakan gözlerimiz , birbirimize ve sorunlarımıza kayıtsız
kalışımız geçti aklımdan ve anladım ki kaybolup giden sadece yıllar olmamış, geçirdiğimiz
sürede zamandan öte yitirdiğimiz şey aslında benliğimiz ve insanlığımızmış. Dünya olarak
yaşanılan sorunlara sürekli farklı yollarla çözüm arıyoruz fakat aslında aradığımız çözümler o
kadar basit ve içimizde olan şeyler ki bunu bakarken göremez hale gelmişiz. O hala
güzelliklerini kaybetmemiş çocuğun gördüğü gözle görebilsek birbirimizi ve sırf insan
olduğumuz için birbirimize saygı duyup farklılıklarımızı içtenlikle kucaklasak eminim ki
çözülemeyecek hiçbir sorun kalmayacak. Ben çözümlerin her zaman çok yakınımızda hatta
içimizde olduğuna inanırım bu yüzden asıl olan özümüze dönmek bize daha yaşanılabilir,
huzurlu bir dünya sunacaktır. Umarım biz de insan olarak bir gün aldığımız yaşlara rağmen
birbirimize içimizdeki çocuk saflığını ilk günkü kadar gerçek ve temiz bir şekilde muhafaza
edip bakabileceğiz.",9.0,3.0,3.0,3.0
6330,Serhan Dağlı,,"Hayatta sadece algılarla var olmak, var olmak yöntemleri arasından en kolay seçilenidir belki
de. Hatta pek çoğumuz için bir seçim bile değil, bir zorunluluktur. Doğup büyüdüğümüz
coğrafya ve o coğrafyanın bize kelimenin tam anlamıyla “aşıladığı” kültür, bize hangi
durumlara nasıl tepkiler vereceğimizin anahtarını verir. Anahtarın sokulduğu kilit de bizzat
bizler, yani toplum tarafından yaratıldığından, anahtarın uygunluğunu sorgulama şansımızın
olduğu da pek söylenemez. İşte bu durum, neden her bir insancığın kendi davranış ve
düşüncelerinin en doğrusu olduğu fikrine kolaylıkla kapıldığı sorusunun cevabını veriyor. Bu
kadarıyla kalsa iyi, ancak algılarımız bize sadece cevaplar vermez. Hiç sorulmamış soruların
yarattığı duygular da algılarla beraber gelir zaman zaman. Kendi algılarımızın yarattığı
dünyada korkar, endişeye kapılır, üzülür ve seviniriz. Bu duygulara ulaşan yolu başına doğru
takip etmeye çalıştığımızda ise, sorulmamış sorulara ulaşırız ve sorular tam da o anda
sorulur. Bu, başından sonuna doğru doğrusal ilerleyen bir yol değildir, elemanlarının sürekli
olarak birbirini izlediği bir “kapalı devredir”. Peki, bir insancık kafasında âdeta zonklayan
duygulardan arınmak istediğinde ne yapar? Çözüm, sorunun ortaya çıkış yoluyla aynı yolda
yatar: algılar. İşin tatsız tarafı, ortaya çıkan sorun nasıl toplum tarafından yaratılmış bir
algılar yumağının ürünüyse, çözüm de ancak toplumdan gelebilmektedir. İnsancık,
kafasındaki zonklamadan kurtulmak için etrafında algılarını değiştirebilecek kaotik
değişikliklere ihtiyaç duyar. Üstelik bu değişikliğin ne olabileceği hakkında en ufak bir fikri
bile yoktur, sonuçta sorulmamış sorunun cevabı da olmaz. Sıradan bir hayat sürmekte olan,
elektrikçilikle uğraşan ve çeşitli sebeplerden ötürü kendini başarısız, iktidarsız gören tipik bir
kasaba erkeğini düşünelim. Onun zihninde ortaya çıkan duygu, komşusunun başarılı bir
elektrikçi mi yoksa basit bir televizyoncu mu oluşuna bağlıdır (Vavien 2009). Ya da kasaba
​ ​
civarındaki bir pavyonda çalışan kadına “sahip olmak” için rekabete giriştiği erkeği alt edip
etmemesine (Vavien 2009)… Sadece kendi zihni değil, etrafındakilerinin zihni de bundan
​ ​
nasibini alır. Oğluna ya da karısına gösterdiği “şefkat”, etrafına salabildiği sosyal güç ile
doğru orantılıdır. Şimdi bir adım daha ileri gidip az önce zihninin kısa bir incelemesine
giriştiğimiz insancığın yakın çevresindeki tüm insancıkların zihinlerini düşünelim. Orada da
gördüğümüz şeyler, sorulmamış sorular, kaotik değişikliklere bağımlı algılar ve bu algılar
neticesinde kafa zonklatan duygular olacaktır. İşte durum tam da bu yüzden kaotiktir. Kapalı
devrenin sahibi tek bir beyin değildir çünkü. Devre elemanları yüzlerce beyni birbirine bağlar
ve kısa devre olduğunda, bundan bütün beyinler etkilenir.
Vavien, iki farklı noktadan tek bir lambayı açıp kapatmaya yarayan elektriksel sistemin
adıdır. Az önceki metaforik anlatımı devam ettirirsek anlatmaya çalıştığımız durumu şu
şekilde açıklayabiliriz: Kimse kendi ampulünü kendi elinde tutmuyor ve hepimizin sosyal
hayatları kocaman bir vavien sisteminin üyeleri. Az önceden beri “kafa zonklatan”
duygulardan bahsediyoruz. Bu hep böyle olmak zorunda değil elbette. Zaman zaman mutlu
da hissederiz, keyifli de oluruz. Fakat bu, devre elemanlarından herhangi birinin arıza
yapışına kadar sürer. O hâlde, hissettiğimiz hiçbir duygu aslında tam olarak gerçek değildir
diyebilir miyiz? İşte bu soruyu sor(a)mayan bir insancık zihni için, o duygu gerçek olmuş
oluyor.Soruyu soranlar grubuna dâhilseniz, size kolaylıklar dilerim. İnsanın kendi elektriksel
mekanizmasını icat etmesi hiç de kolay değil. Ama her ne kadar zor olursa olsun, ampule
acaba ne zaman elektrik verilecek diye âdeta bir köpek yavrusunun bakışlarıyla bakmak
daha ızdırap verici olsa gerek. Ampul yandığında ise, her an her saniye tekrar sönebilir.
Vavien, genelde dubleks evlerde merdiven kısmının ışıklandırılmasında kullanılır. Merdiveni
çıkarken ışık açılsın, çıktıktan sonra da bir üst kattan kapatılabilsin diye. Pek çoğumuzun
ömrü, o merdiveni inip çıkmakla geçiyor. Yıllar yıllar sonra bir bakıyoruz, hâlâ başladığımız
yerdeyiz. İyisi mi, işe vavien bağlamayı öğrenmek ile başlayalım. Bize ait bir vavien...
KAYNAKÇA
Biraderler, Taylan. Günaydın, Engin. Vavien. 2009. İmaj Stüdyo. Film.
​ ​",10.0,4.0,3.0,3.0
331,Nil Turan,,"Hakkımızı ararken ne kadar cesuruz? Hak
ettiğimiz değeri görebilmek için neleri feda
edebiliriz? Hayatımızdan vazgeçebilir miyiz
mesela? Doğrularımızı ve isteklerimizi ölmek
pahasına savunabilir miyiz? Ben, Malala adlı
kitabı okuduktan sonra, özgürlük arzusunu
iliklerime kadar hissetmemin yanı sıra özgürlük
kavramının ne kadar önemli olduğunu
anladım. Bir kadının, bir insanın dünyayı
değiştirebilecek güce sahip olduğuna bir kez
daha şahit oldum. Bunu biz neden yapamayalım? Hepimizin hayatında cesaret edemediğimiz için
boyun eğdiğimiz durumlar oluyor. Bazen ilişkilerimizde bazen de arkadaşlık ilişkilerimizde,
savaşmaktansa sükûnet ve kabullenmeyi tercih ediyoruz. Belki tek bir çatlak ses, diğer ürkek seslerle
birleşip çok güzel ve kendinden emin bir koroya dönüşecek. Deneyip görmeye değmez mi?İstediğimiz
bölümlerde okumalı, istediğimiz işlerde çalışmalıyız.Bize dayatılan hayatı değil, istediğimiz ve hak
ettiğimiz hayatı yaşamalıyız. Malala’nın hayatı ve hikâyesi bana doğru bildiğim şeyleri, birçok şeyi
kaybetmek pahasına bile olsa savunma cesareti verdi. Vazgeçmeyi göze aldıklarımız, kazanacağımız
özgürlüğün boyutunu belirler. Hayatımızı yönetmek ve güzelleştirmek bizim elimizde. İstediğimiz
hayatı yaşamak hayal değil. Özgürlük istediğin her şeyi yapabilmek değil, istemediğin hiçbir şeyi
yapmak zorunda olmamaktır. Bu hayatın sadece bize ait olduğunu ve sadece bir kez yaşamaya
hakkımız olduğunu unutmamalıyız. Eğer kendi seçimlerimizi yaşayamıyorsak, bir başkasının hayatına
mahkûm edilmiş bir ruh ve amaçsız, sadece nefes alan bir bedenden ibaret oluruz. Uğruna savaşacak,
feda edecek bir şeyi kalmayan bir insandan daha amaçsız ne olabilir ki? Savaşırsak kaybedebiliriz ama
savaşmazsak, kazanma şansımızı da kaybederiz ki bence ikincisi daha büyük bir yenilgidir. ‘’Acaba’’ lar
ile devam ettiğimiz bir yaşam, bize ""keşke’’ lerden başka bir şey getirmez. Yolun sonunda iken, yolun
başını pişmanlıklarla hatırlamamalıyız.
Herkes tam zıttını düşünüyorken doğru bildiğimiz farklı düşünceyi savunmak kendimize karşı olan
saygımızı ve özgüvenimizi artırır. Ayaklarımızın üzerinde durabilmek, cesareti; cesaret de değişimi
getirir. Biz bir doğrunun peşinden gideriz ve sonra kelebek etkisi ile birçok şeyi olumlu etkileriz. Bu
yüzden değişim yapmaya hayatlarımızdan başlamalıyız.İçimizdeki potansiyeli fark etmek bu değişimin
ilk adımı olabilir. Malala, babası sayesinde okula kaydolduktan sonra kendi potansiyelini keşfetmeye
başladı. Büyük başarısını yaratan, herkesin herhangi bir şeyde bulabileceği küçük bir kıvılcımdı.
Korkusuzdu. Bir şeyleri başarmak için, korkusuz olmak gerekiyor. Biz de hayatımızın her alanında;
başarılı olmak için, sesimizi duyurabilmek için, korkusuz ve cesur olmalıyız. Bu kitabı bitirdiğimde
hayatımda birçok şeyin artık değişeceğinden emindim. Eğer Malala ile gurur duyuyorsam, onu takdir
ediyorsam ben de böyle olmalıyım diye düşündüm. Kendimle gurur duyacağım şeyler yapmalıyım.
Değişime kendimden, çevremden başlamalıyım. Özgürlüğüm ve isteklerim için yaşamalı hatta
gerekirse savaşmalıyım. Nerede ve kime karşı olursa olsun, haksızlığa tepkimi vermeliyim. Yanlışa
müsamaha göstermemeliyim. Bence rehberimiz, vicdanımızdır. Vicdanımızı dinlediğimiz sürece doğruyolu çok rahat bulabiliriz. Bu bulduğumuz yolun sonundaki doğrular, gerçekten uğruna savaşmaya
değer doğrular olacaklardır. En önce biz doğru bir insan olmalıyız ki, doğru işler başarabilelim. Eğer
küçük bir kız çocuğu, tek başına kendini bütün dünyaya ifade edebiliyor ve hakkını savunabiliyorsa,
biz neden bunu yapamayalım ki? Malala beni çok etkiledi. Hayatımda, daha önce inanmadığım kadar
bir şeyleri değiştirebileceğime inandım. Bence bizi hayata bağlayan şey, her gün uğruna savaşacak
yeni bir şeyler buluyor oluşumuz. İyi bir eğitim, iyi bir meslek, iyi ilişkiler… Ben dünyayı değiştirmek
istedim, her insan bir dünyaymış, değiştim, değiştirdim.
KAYNAKÇA: Yusufzay, Malala. Ben, Malala. İstanbul: Epsilon Yayınevi, 2014. Baskı",9.0,3.0,3.0,3.0
4428,Melisa ONARAN 15.12.14,,"Turk-102-24
Instructor: Gönenç TUZCU
Hayat Dürbününden Kırk Yıl
Kırk beş yaşından sonra kitap yazmak, hem de yazmak konusunda bir sürü
kişiye bir hayli umut veren kadın yazar .Çağdaş Türk Edebiyatının en sevilen
kalemlerinden Ayşe Kulin, ilklerin yazarı olmayı sürdürmekte. Daha önce yüz
binlerce satılan Veda ve Umut adlı kitaplarının devamı niteliğinde yayınladığı Hüzün
ve Hayat adı iki kitabıyla da tekrar gönülleri fethetmeyi başarmışHüzün adlı eser
hakkında duygu ve düşüncelerimi belirtmeye başlamadan önce şunu mutlaka
vurgulamalıyım ki Veda ve Umut’u severek okuyanlar için Hayat ve Hüzün günleri de
yakındır. Hayat ve Hüzün Ayşe Kulin’in kaleminden kendi hayatına doğru acı tatlı
birer yolculuk.
Kaleminde biyografik eserlere yer veren Kulin, anlattığı hayatlar ile
okuyucularının hayatlarında da büyük bir yere sahipken, belki yaralara tuz basmaya
belki de yaralara merhem olmaya uğraş veren büyük bir üstat. Birçok biyografik
eserle başarılara imzalar atan Kulin, dürbünümden kırk yıl diyerek bu sefer de kendi
hayatını en içten duygularını, yaşadıklarını okuyucularına aktarıyor. Ailesi son
Osmanlılardan olan bu yüzden konaklara, paşalara kitaplarında yer veren Kulin, son
dönemlerde Osmanlının son zamanlarından başlayarak ailesi ve dolayısıyla hayat
hikayesini bizlerle paylaşıyor. Belki bir romanıyla belki her romanıyla kalplerine
dokunduğu okuyucular için Hüzün çok büyük hayat dersleri içermekte. Böylesi de
olmaz dedirten ailevi olaylar, kadınsal duygular, erkekler... Hayat devam ediyor diye
telkin edilen bir kadının hayata devam çabası derken bambaşka bir yol. Kitapta bir
yerde Kulin’e bir aile dostundan gelen telkin daha doğrusu güç takviyesi bana pek deONARAN 2
gerçekçi gelmemişti, fakat sonralarında Kulin’in de söz ettiği gibi hayat döngüsünü
değiştirmesine yardımcı olan etkenlerden en önemlilerinden biriymiş meğer.
Sonradan fark ettim kitapta arada bir yerde geçen bir cümle, bir söz aklımda büyük bir
yer edinmiş inansam da inanmasam da, ardından bir yerde tekrar geçtiğinde burada da
böyle denmişti de ben inanmamıştım diye iç geçirdiğimde fark ettim. Her hayat
hikayesinde de olduğu gibi bu kadın da hem ağlamış, hem gülmüş. Ama bir yanı daha
var ki Kulin yalnızca bir kadın değil aynı zamanda bir evlat ve bir anne.
Sorumluluklarının altında hayatını devam ettirmekten çok dengede tutmaya
çalışan Kulin’i görmekteyiz kitabın başında. Kocasıyla yollarını ayırmış, çocuklarıyla
aynı yolda yürümeye çalışan bir anne. Anne ve babasına her evlat gibi sığınmayı
tercih eden fakat onlar üzülmesin diye de derdi, kederi içinde yaşamaya çalışan
değerli bir evlat. Sonralarda hayatı farklı bir boyutta gelişiyor tahmin edebileceğiniz
üzere. Neler biriktirmiş dedirttiriyor doğrusu, kendini iyi bir evlat olarak görmeyi
bırakmış bezgin bir anneden hayat devam ediyor telkinleriyle yola devam etmeye
çalışan yalnız bir kadına... O kadından da bambaşka bir Kulin’e kadar her şeyi tüm
içtenlikle görebileceğiniz bir roman.
Anıları dile getirerek bir roman yazmanın yazılabilecek en zor türlerden biri
olduğuna inanmaktayım. Kendi kendine objektif olmak zor iken, onları okuyucunun
takdirine sunmak çok daha zor olsa gerek. Dolayısıyla Kulin’in başarısının sırlarından
birini keşfettiğime inanıyorum. Genellikle biyografik eserler yazmakta olan Kulin son
dört kitabında kendine ve ailesine yer veriyor, bu da benim için Kulin’in başarısının
bir sırrının da onun içtenliği olduğuna inanmamı sağlıyor. Kulin gözümde iyi bir
evlat, iyi bir anne. Belki hataları var ama yargılanmaktan korkmadan kitabında dile
getirmiş. Kendimle bağdaştıramasam da yaşım gereğince kendimden parçalarONARAN 3
bulmadım da diyemem. Kulin’in yazdığı dönem ile ortak bir yaş aralığım olmasa dahi
kendimden bir parça bulabilmiş olmam tamamen onun başarısının bir göstergesi olsa
gerek.",8.0,2.0,3.0,3.0
3551,Mert Yemenici,,"İklim krizi gündeminize ne zaman girdi? Muhtemelen sayıları her geçen gün artan doğal
felaketlerden birinin ardından medyada gördüklerinizle. Belki de ailenizin bu olaylar üzerine
yaptığı yorumlarla. Peki iklim krizi hakkında en son ne zaman düşündünüz? Kişisel
deneyimlerime göre insanların çok azı iklim krizi üzerine düzenli olarak düşünüyor. En fazla
kuraklık veya orman yangınlarıyla alakalı birkaç küçük yakınma. Size bu konu hakkında siyaset
gibi diğer birçok başka konuya kıyasla neden daha az düşündüğünüzü sorsam eminim cevabınız
iklim krizinin önemsiz olması olmazdı. Öyleyse bu konu hakkında neden düşünmüyoruz?
İnsanlık karşısına çıkan kötü olayları görmezden gelmekte ustadır. Özellikle de bu olaylar
iklim değişikliği gibi görünmez ve bugünden çok geleceği ilgilendiren olaylarsa. Bu durumun
ana sebeplerinden biri akıl sağlığımızı korumaktır. Eğer yapmamız gereken her görev veya
başımıza gelen küçük veya büyük her türlü olay üzerine sürekli düşünseydik muhtemelen
stresten delirirdik. Yani kendimizi korumak için bazı şeyleri görmezden gelmeye ihtiyacımız var.
Ancak iklim krizi görmezden gelebileceğimiz bir şey değil. Diğer birçok şeyin aksine eğer hızlı
bir şekilde çok büyük aksiyonlar almazsak insanlığın varlığını tehlikeye atabilecek bir olay.
İnsanlık ise bu konuda yeterince eğitilmediğinden dolayı bunu da diğer birçok afet gibi geçici ve
görmezden gelinebilir sanıyor.
Elbette sorduğum soruya iklim krizi hakkında sürekli düşündüğünü söyleyenler de
olacaktır. Sonuçta kendine çevreci diyen insanlar etrafımızda gayet fazlalar. Hatta muhtemelen
toplumun birçok üyesi kendine çevreci demeyen insanları dışlayacaktır. Peki bu konudaki
düşüncelerinizin ne kadarının isabetli olduğunu düşünüyorsunuz? Büyük Kaos kitabında Amitav
Ghosh’un yaptığı bence en değerli şey iklim değişikliği hakkında sahip olduğumuz fazlasıylaisabetsiz düşünceleri gözümüze vurmaktır. En üzücüsü de bu isabetsiz düşüncelerin yalnızca
yüzeysel konularda kısıtlı kalmamaları ve iklim değişikliği konusunun tamamına yayılmış
olmalarıdır. Henüz hangi çözümü kimin nasıl uygulayacağına bile gelemeden sorunun ne
olduğunda tıkanıyoruz.
İsabetsiz düşüncelerin en baştaki nedenlerinden birisi çok temel bazı varsayımlarımızın
hatalı olması. Her konuda olduğu gibi tarihsel süreçte doğa ve insanın etkileşimi konusunda da
bir süre sonra sorgulamadan kabul etmeye başladığımız bazı ön kabuller geliştirdik. Ghosh’un
çok bariz bir şekilde belirttiği gibi bu varsayımlar her zaman sahip olduğumuz şeyler değillerdi.
Yine her konuda olduğu gibi bu ön kabullerin çoğu da Batı’dan geldi. Bu yüzden afetlere
meydan okurcasına kurulan şehirlerin neredeyse tamamı Batı kolonisidir (63). Kendini her
konuda üstün gören Batı’nın. Batı’nın kolonisi olan zavallı “üçüncü dünya ülkeleri” gibi doğayı
kendi tahakkümümüz altında sanmaya başladık. Kitapta yerlilerin doğayı anladıklarını belli eder
bir şekilde bir adanın orta kısımlarına yerleşmişken Batılıların tam tersine doğaya meydan
okurcasına kıyı kesimlerine yerleşmesi örneği bu konuda verilebilecek en iyi örneklerden biridir
sanırım (43). Bu doğadan kopuşumuz hatta üstüne çıkmamızın bir sonucu olarak hep doğanın
dengesini bozmamızdan ve onu kurtarmamız gerektiğinden bahsetmeye başladık. Ancak şunu
bilin ki doğa bizim etkimiz altında değildir ve ne kadar uğraşırsak uğraşalım doğayı yok
edemeyiz ve elbette onu kurtaramayız da. Bu yüzden doğanın aslında tehlikede olmadığını
anlamalıyız. Tehlikede olan biziz. Doğanın aksine kendimizi yok etme ve kurtarma yetilerine
sahibiz ve şu anda kesinlikle ilkine giden bir yoldayız.
Yazının tamamında insanlığa duyarsızlıklarından dolayı kızıyor gibi gözüksem de
kimseyi o kadar da suçlamıyorum aslında. Dediğim gibi bazı şeyleri görmezden gelmek
doğamızda var. Sahip olduğumuz hatalı varsayımlar da biz farkında bile varmadanbulunduğumuz toplum tarafından içimize işleniyor. Bunları değiştirmek her daim zor olmuştur.
Üstüne bir de büyük bir felaketin eşiğinde olduğumuzu düşününce karşımızdaki büyük engelin
büyüklüğü daha da ortaya çıkıyor. Ancak diğer seçenek yok olmak. Bu yüzden gelecekte iklim
felaketinin suçlusu olarak bizi göstermelerini istemiyorsak geç kalmamalıyız.
Kaynakça
Ghosh, Amitav. Büyük Kaos: İklim Değişikliği ve Hiç Düşünülmeyenler. Çev. İrem
Uzunhasanoğlu. Timaş Yayınları, 2022. Baskı.",9.0,3.0,3.0,3.0
5157,BİR HAYAL VE BİR SÜKÛT-U HAYAL,,"eleştirmek beni üzse de gerçeği hem ona hem kendime borçlu olduğumu hissediyorum.
Tarafsız görüşlerimi söylemeliyim ve biliyorum ki o da yalancı övgülerdense hakiki
düşüncelerimi söylememi tercih ederdi.
Lisenin ikinci senesi okuldan uzaklaşıp kendimi iyice okumaya verdiğim bir dönemdi ve
kitaplar yetişmemeye başlayınca bir alternatif keşfetmem gerektiğini fark ettim. Wattpad ile o
zaman tanıştım. İsteyen herkesin kitap yazıp yayımlamasına olanak sağlayan teoride güzel
pratikte felaket bir uygulama dürüst olmak gerekirse. İsimlerin farklı, kurguların ve
karakterlerin ise nüanslar dışında aynı olduğu yüzlerce kitap(!). Yani Wattpad’te güzel bir
kitap bulmak samanlık ve iğne ilişkisinden beter bir hal aldı.
İşte tam bu sırada 4N1K ve Büşra Yılmaz’la tanıştım. “5N1K değil miydi o ya?” diye merak
edip başladığım kitap, beni o kadar etkilemişti ki kitaplığımın başköşesine yerleşti ve gururla
söylemeliyim ki hala orada duruyor, özlediğimde ve biraz gülümsemeye ihtiyacım olduğunda
dönüp birkaç sayfa karıştırmam için. Alacakaranlık zırvalığının devamı, binlerce fotokopi
aptal arasında bir Amazon Kızı belirdi kim olduğumu hatırlamam için.
Pısırık, sevdiği çocuk tarafından aşağılanmaktan, hor görülmekten hoşlanan, bir kurtarıcıya
ihtiyaç duyan ve hayatını ona bir bez parçasıymış gibi davranan birine adamaktan çekinmeyen
ana karakterler. Daha reşit bile olmadan altında son model arabaları ve motorları olan,
hobileri mafyacılık ve kızlarla oynamak olan, serseri ama bir o kadar yakışıklı ve çevresindeki
her kızı kendine aşık eden erkek karakterler. Yahut sanki erkek nüfusunun yarısı holding
sahibiymişçesine adım başı denk gelen zengin ve Mistır Grey vari patronlar… Bütün bu
klişelerin tek bir ortak noktası var: Kadınlar ezilmeli, aşağılanmalı ve bundan zevk almalı;
erkekler ise ne kadar kadınlara kötü davranırsa o kadar makbul.Peki, yetişme çağındaki küçücük kızlara vermek istediğimiz mesaj gerçekten bu mu? Sen
kendi başına var olamazsın, sen yanındaki bir erkekle tanımlanırsın ancak. Sen sana
köpeğiymiş gibi davranan adamlarla birlikte olmalısın. Ve onu kaybetmektense ölmek her
zaman daha iyidir, intihar et gitsin! Aynen bu mesajları veren o kadar çok sözüm ona kitap
okudum ki!
İşte bütün bu mide bulandırıcı saçmalıkların arasında 4N1K, toz yığınının arasında ışık saçan
bir pırlanta gibiydi. Ana karakterin tek derdinin aşk olmadığı hatta tam tersine aşkla uzaktan
yakından alakası olmayan, gece kulüplerinden çıkmayan değil yaşının gereklerinin farkında
olan ve ona göre davranan, her şeyin cinsiyete bağlı olmadığını gösteren çok güzel
arkadaşlıkları olan haşarı bir kızın romanı bu. Prenses değil Amazon savaşçısı olmak isteyen
bir kızın romanı. Hiçbir karakterin 2 boyutlu kalmadığı bir roman. “İşte bu!” dedim, “Nihayet
birileri söylenmesi gereken şeyleri söylüyor.” Mutlaka öteki kitabını da okumalıydım
“Büşü”nün bir an önce, emindim çünkü yine çok güzel şeyler yazacaktı.
Yazmıştı da. Güzel yazmıştı Ölüme Fısıldayan Adam’ı yazmasına, ama yanlış şeyleri… O
zamanlar yine hayran kalarak okumuştum. Kurgusunu, karakterlerini çok sevmiştim. Ama
şimdi bakıp o zaman göremediklerimi gördüğümde diyorum ki, “4N1K gibi bir kitapla bu
nasıl aynı kalemden çıkmış olabilir?” İntiharlar, cinayetler, tecavüzler, suiistimaller… Ne
kadar yanlış ne kadar klişe varsa hepsi bir araya toplanmış sanki. Birkaç aksiyon filmi ve
Wattpad kitabı yoğurulmuş, garip renkli bir hamur çıkmış ortaya. Önceki kitabında topuğuyla
ezdiği ne kadar saçma Wattpad geleneği varsa bir sonraki kitabında hepsini okuyucularının
önüne koymuş resmen. Kız tam intihar edecekken birden bire kapısından içeri giren yakışıklı
bir serseri. Kızın bir anda tekrar bir hayat gayesi edinip adamın peşinde koşmaya başlaması…
Üstelik adam ona o kadar kötü davranırken. Adamın kendini kanundan üstün görüp intikam
peşinde bir sürü insanı öldürmesine değinmiyorum bile.Kabul ediyorum, başkarakterlerin yine kendilerine has ilginç özellikleri var, çok akıcı bir dili
var ama ne bütün karakterlerdeki o çok boyutluluk var ÖFA’da ne de inandırıcılık. Çünkü
hayat bir macera filmi değil. İnsanlar rutin olarak intikam için planlar yapıp cinayet işlemiyor.
İntihar etmek öyle kolay bir şey değil. Bunların hepsi genç beyinlere empoze edilmesi
gereken en son fikirlerken burada ve öteki Wattpad kitaplarında o kadar özendirilerek
anlatılıyor ki hayrete düşmemek elimde değil.
4 yıl önceki ergen kız bu kitaba bayılmıştı fakat şu anki yetişkin ben bu kitabın herhangi bir
gence okutulması konusunda oldukça endişeli. 12 yaşında, henüz doğruyu yanlışı ayırt
edemeyen taze zihinlere gerçekten böyle Amerikan vari vahşet içeren ve cinsiyetçiliğin
daniskası kitaplar mı vermeliyiz yoksa 4N1K gibi onlara doğru mesajlar veren kitaplar mı?
Cevabın ne olduğu çok açık ortada aslında.
10.12.2017
Gülce Çiçek Balak",9.0,3.0,3.0,3.0
3539,Hakan Emiroğlu,,"Ali Turan Görgü
23.12.2014
Benim Kokum
Sadece bana özel bir şey mi bilmiyorum ama ben anların kokularını saklarım hep
içime. Kokularını ve renklerini. Anların duygularını da hatırlarım. Bence yeryüzünde ismini
“mutluluk”, “hüzün” ya da “huzur” koymadığımız, koyamadığımız tanıma ihtiyacı olan
milyonlarca duygu var. Ne zaman değişik bir şeyler hissetsem aklıma gelir bu. Kendimi ifade
etmeye ihtiyacım olduğundan tanımlar ararım. Bulamam. Çünkü yoklar. Bu her duygu aynı
zamanda bir renktir benim için. Bazen de bir ses. Geçmişimdeki her anı bana anımsatacak bir
şeyler var. Bu bazen kırmızı bir mutluluk bazen sağanak yağışlı bir hüzün bazen de mavi bir
eski dost.
Doğduğum şehirde havalar kasvetlidir hep. Ben kimsem aslında biraz da o şehirdendir.
Bir duygum var mesela içimde telaş gibi biraz. Biraz da tedirginlik. Varlığıma bağlıyorum bu
duyguyu. Henüz adı konmamış bir şey. Bahar gelir hani. Ama henüz başlangıcı. Kapıdadır ya,
öyle.. Mutluluğundan, heyecanından umursamazsın soğuğu. İnce giyersin. Bir tişört, üzerine
ince bir hırka. Güne güneşli ve güzel başlamışken kasvet çöker birden. Hava öyle bir hale
gelir ki sanki söyleyecek bir şeyleri var da susuyor gibi. Dokunsan ağlayacak gibi. Ağlar da.
Yağdırır yağmurunu.. O hava öyle olur ya işte ben o kokuyu da o duyguyu da bilirim hala.
Saklarım. Huzur derim ona telaş derim, toprak kokusu derim. Karadeniz insanı çabuk parlak
çabuk söner derler ya, sanırım bu yüzdendir.
Ne zaman yağmur başlasa öyle bir havadan sonra ben hep yolunda olurum evimin.
Kulağımda müziğim, burnumda toprağın kokusu. İçimde ders çalışmalıyım diyen liselinintelaşını aldırmayıp huzura odaklanan bir ben. Ne zaman söyleyecek bir şeyi olsa gökyüzünün
ben bunları hatırlarım, o kokuyu, o telaşı, o huzuru. Dedim ya ben kimsem biraz da bu
şehirdendir. Bu yüzden hep söyleyecek bir şeylerim var benim de. Bu yüzden bir parlar bir
sönerim.
Anlarla yetinmem insanların kokularını da hatırlarım. Unutmamak için düşünürüm
bazen kokularını çaldığım insanları. Bazen öyle bir anda gelir ki koku; savunmasız
yakalanırsın. Bazen ilk aşkın kokar, bazen çocukluğunun güzel bir anısı. İlk dostun eser, son
aşkın. O kokuyu hatırlayamamak, unutmak kahreder beni. Çünkü koku yoksa yaşanmamıştır
hiçbir şey. Koku giderse yaşanan her şey de onunla gider. Ben kimsem biraz da
yaşadıklarımdandır. İstemem bu yüzden unutmak. Unutursam ben de yok olurum anılar gibi.
Ama bilirim eğer unutmak istersem önce kokudan başlamalıyım. Birini, bir şeyi unutmak için
önce kokusunu unutmalıyım…
Siz bilmezsiniz benim çocukluğum yeşildir. Bazen kahverengiye çalar. Her yeşil evimi
anımsatır bana. Unutmam. Hatırlarım, demiştim. Bahçesinde koştuğum, oyunlar oynadığım
evimi. Yeşiller arasında rengarenk arkadaşlarım. Hırçınız, heyecanlıyız, koşuyoruz.
Düşüyoruz. Ama kalkıyoruz. Kendi renklerimizin yanında hepimiz kahverengiyiz. Nasıl da
güzeliz.
Bazen de melodileri tutarım aklımda. Çocukken çok “sol” idim mesela. Büyüdükçe
“do” ya yaklaştım. Bir keresinde dolu yağıyor ve cama muhteşem bir ahenkle çarpıyordu ve
biz evde oturmuş portakal yiyorduk. Bu yüzden ne zaman cama bir şeyler tıkırdasa benim
burnumda portakal kokusu. Yine bir gün unutamam. İlk aşkımdı. Gülüyordu. Kahkahaları
dünyanın en güzel “la”sı idi. Çimlerde kahkahalar atıp otururken güneşe dönüktü benim
yüzüm. Bir o yana bir bu yana gidişleriyle güneşimi bir açıyor bir kapıyordu. Ne zaman güneş
gözüme gelse öyle ben aşkım, ben sevgiyim, ben mutluyum.İnanamazsın şu an her şey kokuyorum. Korku, özlem, huzur, telaş, toprak, çimen..
Aynı anda her şey kokuyorum. Tüm geçmişim, çocukluğum, geleceğim kokuyorum.
İnanmazsın şu an yeşil, sarı, mor, mavi her rengim. Gökkuşağıyım. Dünya üzerindeki bütün
melodilerim. İşte bunu unutmamalıyım..",9.0,3.0,3.0,3.0
7298,Ne Kadar Güvendeyiz?,,"büyük şirketlerin, reklam markalarının sizin haberiniz olmadan bilgilerinize veya bilgisayarınıza erişme
olasılığı olsaydı da kendinizi güvende hissedebilecek miydiniz? Sanırım bu yazılanlar sizi biraz da olsa
endişelendirmiş olabilir. Sorun şu ki bu dediklerim olasılık değil, birileri gerçekten özel hayatınızı
suistimal etme yetkisine sahip ve belki de şu an bile özel hayatınızın gizliliği ihlal ediliyor. Yani en azından
endişelenmekte haklısınız. Elbette bu yazılanlara komplo gözüyle bakıp aldırış etmeyenler veya
ülkemizde dillere pelesenk olan ""Bunlar hep Amerika’nın oyunları ya"" sözünü söyleyip geçiştirenler
olacaktır. İşin ilginç yanı ise şu, evet bunlar gerçekten Amerika'nın oyunları.
Hepimiz çoklu ortam aygıtlarından birini kullanıyoruzdur ve bu araçlar arama yapabilme, ileti,
internet, kamera ve mikrofon gibi envai çeşit özelliklere sahip. Peki hayatımızın birparçası, hatta
kimilerimiz için hayatı olan bu tür araçların güvenliğinden nasıl bu kadar eminiz? Kimlere gözü kapalı
olarak güveniyoruz ve kontrol kimde? Cevap aslında büyük ihtimalle ilk aklınıza gelen ve yukarıda
bahsettiğim ülke tabii ki, Amerika Birleşik Devletleri, namıdiğer ""Büyük Abi"". Konuya istatistiklerden
ve sıkıcı rakamlardan devam etmek yerine şöyle basit bir örnek verelim. Diyelim ki Amerika'nın
çıkarlarına ters düşen ve bu yüzden ""terörist"" olarak görülen şüpheli bir Türk iş adamı var, bu kişi ve ailesi
de dahil olmak üzere iletişim halinde oldukları veyahut akrabalık bağı bulunan herkesin telefon aramaları,
yazışmaları hatta kamera ve mikrofonları izinleri olmaksızın takip ediliyor. Yani şüpheli bir kişi için
milyonlarca insanın da özel hayatına müdahalede bulunuluyor. Sonuç olarak bahsedilen iş adamının
mühendis kuzeninin karısının özel hayatı, bilgisayarının kamerası vasıtasıyla bazı yetkili kişilerin gözleri
önüne seriliyor.
Daha fazla devam etmeden önce bu yazı için referans alınan biyografi filmi ""Snowden"" hakkında
birkaç çıkarım yapmak gerekli. Eski CIA ajanı Edward Snowden'in 2004-2013 yılları arasında yaşadığı
ve sonrasında -bu yazının da kaynak olarak kullandığı –Amerika'nın gizli bilgilerini sızdırdığı bu filmde
konunun Amerika'nın teröristleri tespit etme amacıyla bu ihlalleri yapmasından çok daha öte bir şey
olduğu aşikar. Çin, Rusya, İran gibi diğer devletlerin Büyük Abi'ye tehdit olmalarını, tabiri caizse Büyük
Abi'den daha büyük olmalarını engellemek. Filme baktığımızda bu hırslarının o kadar ileri gittiği fark
ediliyor ki gelecekte her ihtimale karşı Japonya'nın elektrik santrallerini kesmeye hazır bir planlarının
olduğu bile görülüyor. Ana fikir ise belli, Japonya'nın bir gün Amerika'ya kafa tutması halinde, ülkeyi
karanlıkta bırakmak.
Amerika'nın bu tavırlarını göz önüne alınca, muhtemel 3. Dünya Savaşı'nın top ve tüfek savaşı değil de
siber savaş olacağını kestirmek pek de zor olmasa gerek. Bu çıkarım ise bizi yeni bir soruya yönlendiriyor;
ülkelerin hem iç hem de dışişlerinde bu gibi ihlalleri yapması olası tehlikelere karşı gerekli bir önlem mi
olur yoksa diğer insanların özgürlüğünü ihlal mi eder? Bazı insanlar ülkelerinin güvenliği için takip
edilmeyi sorun olarak görmeyebilir. Fakat, bu durum bazılarına göre özel hayatın gizliliği için büyük bir
tehdit ve bu duruma karşı önlem olarak yapabilecek şeyler yok denecek kadar az. Bana göre ise bu iki
durum kısır bir döngü oluşturuyor. Devletlerin insanları iradeleri dışında izlemeleri, yani özel hayatın
suistimal edilmesi, bu iki karşıt grubu ayrıştırıyor ve sonuç olarak ülkenin güvenliği bölünmeler yüzünden
tehlikeye giriyor. Peki ya tonlarca para saçılan virüs karşıtı programlar veya telefonunuzdaki özel işletim
sistemlerine güvenecek olursanız sonuç ne olacaktır? Tabii ki hüsran çünkü Büyük Abi o güvendiğiniz
büyük firmaların da kontrolüne sahip. Bu demek oluyor ki, özel hayatınızın ""özel"" kalmasını istiyorsanız
endişe etmekten, pahalı uygulama ve cihazlara para saçmaktan çok daha fazlasını yapmalısınız. Facebook,
Instagram ve Whatsapp gibi popüler uygulamaların yönetim kurulu başkanı Mark Zuckerberg bile
kullandığı bilgisayarın kamerasını bantlıyorsa, belki de sizin de bilgisayarınızın kamerasını
kullanmadığınız zaman bantlamanız güzel bir başlangıç olabilir.
MUHAMMET KASIM VAROL
Kaynakça:
Snowden, Oliver Stone, 2016.",9.0,3.0,3.0,3.0
5995,21400475,,"BENZERSİZ HİS
Diyelim ki parmağınız kesiliyor ve acı duymuyorsunuz, limonu kestikten
sonra dilimleyip dilinizi en sulu kısmına sürtüyorsunuz ama yüzünüzde tek bir
ekşime belirtisi yok. Birisini kaybettiğiniz haberini alıyorsunuz ve tepkiniz
abartısız, soğuk, ürkütücü bir “tamam”. Burada böylesine fark edilen eksikliğin
sizce adı nedir? Hissetmek.
Stefan Zweig Olağanüstü Bir Gece adlı romanında bu duygu üzerinde
benzersiz bir yol izliyor. Çizdiği yolu mükemmel bir kurgu, eşsiz kelime haznesi
ve düşündürücü sonuyla noktalıyor. Hepimiz hislerimizin doğrultusuyla
hayatlarımıza şekil veriyoruz. Kimi daha duygusal davranıyor, öteki daha
mantıksal. Her ne şekilde yön verirsek verelim. Özünde herkes bir şeyler
hissediyor. Hissettiklerini kovalamaktan asla vazgeçmiyor. Bazen her şey o
kadar üst üste gelir ve imkânsızlaşır ki “yeter” dersin ve kapatırsın kendini. Ara
verirsin ve sadece düşünmek istersin. Hislerine yön veren şeyleri dinlendirmek
ve belki de nefes almak istersin. Geri döndüğünde ise verdiğin aranın gereksiz
olduğunu ve hatta her şeyin bir tık daha zorlaştığını düşünürsün. Neden mi?
İnsan âşık olur, nefret eder, mutluluktan deliye döner kısacası eninde
sonunda hisseder. Her ne hissederse hissetsin hepsi anlamlı ve özeldir. Önemli
olan tüm yoğunluğuyla bizi ele geçirmesine izin vermemiz. Verdiğimiz ara bir
şeylerin daha iyi yönde gitmesi için bir adım gibi gözükse de, aslında bir
şeylerin ucundan tutmanın daha zor olduğu anlamına da gelebilir. Hissetmek
benzersiz, eşsiz bir değer, insanın nefes almasını sağlayan, ona güç veren, onu
farklı kılan bir şeydir.
Bazı insanlar hissetmek için ellerinden geleni yapıyorlar. Bu değerli
duyguyu kaybetmeyi düşünmekten ziyade, tekrar ve tekrar yaşamak için her
çılgın yolu deniyorlar. Lunaparkta çılgınca oyuncaklara binmek, çikolatanın
dibini görmek, sigaranın verdiği nefese hapsolmak, bir kavgaya karışmak, şiir
okumak, hastane koridorlarında gezmek ve dahası… İyisiyle, kötüsüyle bir
şeyler bizde şekersiz Türk kahvesi etkisi yapıyor.İnsanı hapsolduğu karanlıktan kurtaran, geldiğinde belki de ruhunu 10 yaş
gençleştirebilecek tesirli bir iksir “hissetmek”. Donuklaştığımız,
tepkisizleştiğimiz her an aslında duyumsayamıyoruz, özümseyemiyoruz ve
bunun çözümünü doktora gidip vitamin almakta arıyoruz. Anlamsızca boşluğa
bakarak bekliyoruz çözümü. Sadece duygularımızı açığa çıkaracak,
farkındalığımızı bu yönde artıracak doğru yer ve zamanı kovalamak önemli
olan. Belki de açığa çıkması için yeteri kadar zorlamıyoruz sınırlarımızı?
Korkuyoruz; kırılmaktan, savrulmaktan, düzelememekten…
Eğer kendi adıma konuşursam, hislerimin patlamasını yaşadığım en güzel
yer sanırım zihnim. En pratik, en ucuz ve belki de en değerlisi ‘kitap okumak’.
Kitap okuduğum sırada zihnimin en ücra köşelerine gidiyor, duygularımın en
zirvede olduğu noktaları buluyorum. Bir bakmışım, kalbim delicesine çarpıyor,
kulaklarımda yutkunma sesim, tenimde belirsiz bir ürperme… Sözcüklerin
arasında kayboluşum, hislerimin bulunuşuyla beni yerimden sarsıyor.
“Bir kez kendini bulmuş olan kişinin bu yeryüzünde yitirecek bir şeyi
yoktur artık. Ve bir kez kendi içindeki insanı anlamış olan bütün insanları
anlar.” (Zweig 69). Kendimizi bulmak demek hislerimizi kontrol etmek ve
kimseye ihtiyaç duymamak demek değil mi? Ruhunun en derinlerine yol almış
bir insan düşünün. Tüm zenginliklerini keşfetmiş ve ona neyin iyi geldiğini bilen
birisi. Aslında insanlar huzursuzluklarına, dertlerine öylesine takılmış durumda
ki, bize iyi gelebilecek şeyleri kaçırıyoruz. Duyarsızlıklarımız aslında
hislerimizin kontrolünü elimize alamamaktan yöne... Aramızda bu duyguyu şans
eseri tadan veya da müptelası olup asla kovalamaktan bıkmayanlar var. Bu onlar
için iyi bir kitap, leziz bir yemek, sohbeti tatmin edici bir arkadaş, kimisi için de
olağanüstü bir gece…
KAYNAKÇA:
Zweig, Stefan. Olağanüstü Bir Gece. İstanbul: Türkiye İş Bankası Kültür
Yayınları, 2016. 4. Baskı",9.0,4.0,2.0,3.0
4817,SOĞUK VE BAZEN DE SICAK YALNIZLIK,,"zaman kendini yalnız hissettiği anlar olmuştur. Böyle anlarda
kendimizi gerçek dünyadan kopmuş, soyutlanmış ve farklı
duygular içinde hissedebiliriz; bir anda çevremizdeki sesler
duyulmaz olur ve kendi dünyamızda kendi kendimize düşünüp
taşınmaya başlarız.
Bana göre yalnızlık; nerede olursan ol, ister tek başına, ister
başkalarıyla beraber ol, düşüncelere dalarak kendini o ortamdan
soyutlamak, oradaki olayları önemsemeyi bırakıp kendi içine
dönmektir; bazen bir monolog yapmaktır, bazen de içinde
kaybolduğumuz bir boşluk duygusudur. Başkası girmesin diye
geçiş yaptığımız dünyanın etrafına duvar örerek sadece kendi
duygu ve düşüncelerimizle baş başa kalmaktır.
Bence yalnızlığın farklı türleri vardır: Tamamen yalnız olmakla
birdenbire kendini düşüncelere dalıp gitmiş, etrafındaki
insanlardan soyutlanmış bularak yalnızlık hissine kapılmak
birbirinden çok farklıdır mesela. Diğer insanlardan uzak,
tamamen yalnız yaşayan insanın yanında duygu düşüncelerini
paylaşacak hiç kimsesi olmaz. Her şeyi kendi içinde tutar,
duyguları ve hisleri körleşebilir, hatta bazen bencilleşip
kibirlenebilir, başka insanlara değer vermeyi layık bulmayabilir.
Onun için sadece kendisi ve ‘diğerleri’ vardır. Ne diğerleri onu
ilgilendirir, ne de o diğerlerini. Birbirlerinden ayrı bir yaşam
sürdürürler.
Ayrı yaşayıp kendini diğerlerinden soyutlayan, dışlayan
insanların arttığı bir toplumda, toplumu toplum yapan birlik ve
beraberlik yavaş yavaş yok olmaya yüz tutar. Bir olay olduğunda
bile birbirlerine ilgisiz ve kayıtsız kalırlar. Örneğin, sokağaçıktığınızda hiç kimsesi olmayan, yırtık pırtık kıyafetleri olan
fakir bir adamın birden yere düşüp bayıldığını düşünün, ona kaç
kişi yardım etmeyi düşünür?
Bazıları da arkadaş olarak insan yerine kedi veya köpek gibi
evcil hayvanları tercih eder ama bu durum daha mı iyidir, yoksa
daha mı kötüdür, hangisi daha mantıklıdır? İyi bakıldığı sürece
evcil bir hayvanın sahibine ihanet etmesi, zarar vermesi, bence bir
insanın diğerine bunları yapmasından çok daha düşük bir
ihtimaldir. İnsanlara güvenmek bazen zor olabiliyor, onları tam
tanımadan, aslında nasıl kişiler olduklarını ve nasıl
davrandıklarını bilemeyiz. Yaş ilerledikçe yeni arkadaşlıklar
kurmak zorlaşır, küçükken olduğu gibi mahalledeki diğer
çocuklarla oynayarak arkadaş olmakla aynı şey değildir. Bu
yüzden teknik olarak yaşlandıkça biraz daha yalnızlaştığımızı
söyleyebilirim.
Yalnız yaşayan insanların yüzlerindeki ifade de farklı olur.
Toplu taşıma araçlarına sadece işe gidip gelmek için binenlerin
bazılarının gözlerinden okuyabilirsiniz o ifadeyi. Bakışlarındaki o
bıkkınlık, cansızlık, yalnızlık ve duygusuzluk hissi, bazılarından
tüm hepsi okunabiliyor.
Yine de tüm bunlar demek olmuyor ki yalnızlık her zaman kötü
bir duygu veya durumdur. Tamamen yalnız olmayı değil de diğer
yalnızlığı kastediyorum, etrafımızda birilerine sahip olmamıza
rağmen kendimizi tek hissettiğimiz, dış dünyadan soyutladığımız
zamanları. Kendi içimize bakmanın iyi yanları da vardır; kendi
kendimizle yüz yüze gelmemizi sağlar, yaptığımız eylemleri
sorgularız, geçmişte yaşadığımız tecrübelerimizi hatırlarız.
Yaptığımız iyi eylemleri hatırlamak bizi gülümsetir, mutlu eder.
Pişman olduğumuz durum ve olaylarla yüzleşiriz, bir daha
olmamaları için gereken dersi alırız.Pek çok ünlü ve başarılı insan, örneğin bazı yazar veya
ressamlar ilham almak, tamamen işine konsantre olmak, kendi
duygu ve düşüncelerini toparlayabilmek için çoğu zaman yalnız
kalmayı tercih ederler. Diğer insanların arasında öznel
fikirlerimizi yaratıp odaklanmak daha zor olabilir.
Kısacası, bana göre, yalnızlık hem iyi hem kötü bir hava gibidir
diyebilirim. Bir soğuk olur bir sıcak, belirli bir düzeni yoktur ama
önemli olan soğukta fazla kalmamak, havayı hem sıcağıyla hem
soğuğuyla kabullenip yaşamaktır.",9.0,3.0,3.0,3.0
1935,Murat Anıl Özarslan,,"İlber Ortaylı ve ben geçenlerde bir yolculuğa çıktım. Bu yolculuğumdan bahsetmek ve
Ortaylı'nın bu yolculuğunda neden yer aldığımı söylemek işin en kolay kısmı olurdu elbette
fakat ben size neler hissettiğimden, nasıl cahil bir kişi durumuna düştüğümden bahsetmeyi
tercih ediyorum. Nereleri mi dolaştık, kısaca sayarsak: Türkiye'nin tüm komşularını, İtalya'yı
İspanya'yı, Portekiz'i, Hindistan, Japonya ve hatta İsveç'i bile dolaştık. Çok tatlı bir sohbeti
var fakat çok yakınımızda olan Suriye hakkındaki bilmediğim şeyler bile utanmama yetti.
Ortaylı kültür birikimi son derece fazla birisi ve bunu hem okumasıyla hem de gezmesiyle
kazanmış. Sadece bu seyehatnamesinde bile benim hayatımda gezip dolaşabileceğimden fazla
yer gezmiş ve Ortaylı'nın bildiğim bir seyehatnamesi var. Böyle baktığımızda imkansızı başaran
insanların arasındadır demek hiç de abartı olmayacaktır. Ortaylı kitabın önsözünden başlamış, nasıl
bir kitap okuyacağımızı anlatmaya. Gezmek onun için bir hobi olmuş ve sürekli gezen birisiymiş.
Benim gibi yorulanlar için, bizi o yorucu gezilere mağdur bırakmamak adına, İlber Ortaylı
Seyehatnamesi'nı kaleme almış.
Kitabı alıp ilk sayfasını açtığımda Ortaylı kendine has özelliklerinden, dolaşmayı
sevdiğinden bahsetmiş bize. Sonra da başlamış bizi dolaştırmaya. Kitapta çok fazla açılmıyoruz
sadece komşularımız, Balkanlar, bize anlatmak istediği bir kaç önemli ülkeden ve müzelerden
bahsediyor.
Güneydoğudaki komşu devletleri anlatmaya başlamış kitabın ilk bölümünde. Suriye, Ürdün,
İsrail gibi birkaç devleti gezdirmiş bize fakat bu açıkcası pek turistik bir gezi olmamış. Zaten
Ortaylı'dan farklı bir şey beklenemezdi. Daha çok tarihi bir gezi olmuş. Tarihi olduğu kadar
ülkelerin sorunlarına dinsel açıdan da yaklaşmış Ortaylı. Kitaptan Orta Doğu'daki din sorunlarının
temelleri çıkarılabilir ancak bu benim uğraşmak istediğim bir alan değil. Ortaylı bize Orta Doğu'nun
aslında ne kadar güzel, birbiriyle kaynaşmış bir toplum olduğu fakat aksine sürekli kötü
etkileşimlerde bulunduğunu gösteriyor. Ben de bile oralarda yaşama isteği uyandırdıysa, en çokkorktuğum ve bulunmak istemediğim yerlerden birisidir Orta Doğu ülkeleri, demektir ki Ortaylı
işini gerçekten iyi yapıyor. Bana oradaki ülkelerin aslında ne kadar gelişmiş olduğunu fakat dinin
ve siyaseyin aşırı derecedeki yanlış kullanımları yüzünden nasıl bir hale düştüklerini çok net bir
şekilde gösterdi. İsrail'e gelecek olursak – din ve siyasetin egemen olduğu ülkelerdense Amerika'nın
kontrolünde olduğu düşünülen bu ülke – İsrail'in yerlilerinden bahsetmiş bize ama bunlar bugün
İsrail'i yöneten adamlar olmadıkları çok açık – Belki de bu barizlikten dolayı Amerika'nın
kontorlünde deniliyordur, benim cahilliğim işte – İsrail'in kuzeyindeki bir köyden bahsediyor.
Orada dinini bilenleri gösteriyor bize ve Dünya daha kadınlardan din görevlisi olur mu tartışması
içindeyken, o köyde kadınların din görevlisi olduğunu ve seminerlerde ön sırayı işgal ettiklerini
bile söylüyor.
Her bölgeyi tek tek anlatmakla ne yazı biter ne de ben sağlam kalırımç Fakat kitapla ilgili
bahsetmek istediğim ufak birkaç şey daha var. Ortaylı bu kitapta bizi sadece gezdirmemiş. Adeta
yaşatmış. Evet bahsetmek istediğim şey kitaptaki yerlerin bazılarını – o meşhur hikayelerindeki
ana noktaları – bize göstermiş. Kitabın ortasındaki küçük bir fotoğraf albümüyle internette
gezinirken karşınıza denk gelmeyecek ama bir o kadar da güzel yerlerin fotoğraflarını paylaşmış.
Mesela ben hayatımda ilk defa duyduğum Yafa'daki Osmanlı Saat Kulesi'ni internette bu güne kadar
bir kere bile görmemişken Ortaylı beni o sokaklarda dolaştırdı. Big Ben'den aşağı kalan bir tarafı
yok ve tamamen Osmanlı mimarisinin muhteşemliğini yansıtan bir saat kulesi.
Müzelerden de bahsediyor demiştim size yazının başında. Evet müzeler de var bu kitabın içinde.
Dini ve tarihi karıştırarak gezdiği yerleri anlatan biri nasıl olur da müzelere dokunmadan bitirirdi
kitabı. Gezdirdiği yerlerde üretilen onca eseri, hikayeleri, yaşamları o sokakları gezmek ve yerli
insanlarıyla sohbet etmek dışında nasıl öğrenebiliriz. Müzeler bu noktada devreye giriyor.
Biraz da müzelerden ve onların hikayelerinden bahsediyor Ortaylı.
Kitap okuma hızınıza bağlı olarak en kötü bir haftanızı alacak olan bu kitap sizi
unutamayacağınız bir seyehate çıkarıyor.KAYNAKÇA
Ortaylı, İlber, İlber Ortaylı Seyehatnamesi. İstanbul: TİMAŞ, 2013",5.0,2.0,2.0,1.0
568,Sude Yağcıoğlu,,"Cebimden Düşen İblislerim
Doğduk ve daha hayatın başında sürünmeyi öğrendik bir şeylere ulaşmak için. Sonra
adımlar atmaya başladık ve daha kolay ulaşmaya başladık hedeflerimize. Hayata yetişmeye
çalıştık hep. Ben erken öğrenmişim yürümeyi daha 9 aylıkken. Hızlı başlamışım hayatımı
değiştirecek adımlar atmaya korkmuşum yetişemeyeceğim diye hayata. Belki bu yüzden
çabuk olgunlaştım, hep farklı hissettim insanlardan. Yürürken nereye gittiğimi, nelerden
kaçtığımı unuttum uzunca bir süre. Düşüncelerimle kapana kısıldığım kodesimdeki küçük
penceremden yürüyen insanları izleyip, insanların neden yürüdüğünü düşünür onlara hayatlar
uydururdum sırf olduğum yeri unutmak için. Yazar karakterinin yürüyüşünü ruhunu ele
geçirmeye, kemirmeye çalışan iblislerden kaçıp kurtulmak isteyen birisi diye betimlemiş
(104). Benim yaptığım da tam olarak buydu. Düşüncelerim benim iblisimdi ve ben onlardan
kaçarken yabancılaştım kendime. Çünkü o iblislerin yaratıcısı da bendim, onlardan
uzaklaşmaya çalıştıkça dolaylı yoldan kendimi de kaybettim. Bunu yaptıkça duygularım yok
oldu kendimi tanımaktan daha da çok korkar oldum ve hissizleştim. Hissizliğimi başka
insanların duygularını hayatlarını hayal edip aklımda yaşayarak kapatmaya çalıştım.
Boş bir tuval gibi hissederim kendimi çoğu sabah uyandığımda. İlk yaptığım şey çıkıp
yürümektir, güneşi selamlayıp gördüğüm insanların kafamda kurduğum hayatlarıyla boyarım
kendimi. Yeni bir ben vardır her gün hayatta, sadece benim görebileceğim, benim
şekillendirebileceğim ve benim yaşayabileceğim. Keşke her zaman boş bir tuval olarak
uyansam dediğim korkunç sabahlarım da vardır tabii ki. İblislerim uyandığım anda saldırır
bana. Kaçamam onlardan. Kurtulmak için daha çok yürürüm daha uzaklara giderim. Çirkin
düşüncelerle kirlenmiş tuvalimi güzel duygularıyla boyayabileceğim insanlar ararım. Bazen
bu arayışım daha da kirletir tuvalimi. Korkunç hayatlara şahit olurum. Mendil satmak için
bütün gün yürüyen minik çocuklara ya da satmak için çöpten karton toplamak için bütün
şehri dolaşan insanlara denk gelince iblislerim daha da boğardı beni. Zaten kirli olan tuvalim
bir bataklığa düşer ve yavaşça dibe çekilirdi. Çabaladıkça daha da batardım korkunç
düşüncelere. Artık hemen evime gidip uyumak isterdim. Kısa bir uyku her şeyi çözebilecekgibi gelirdi. Cenin pozisyonunda yorganımın altına girdiğim an dünya dururdu ve ben daha
doğmamış bir bebek kadar saf, temiz, huzurlu ve güvende hissederdim.
Kitapta “Saf bir yürekle dünyayı keşfe çıkar, kenarda köşede kalmış bir duyguyu
yoklar, elinden alınmış bir özgürlüğü arar gibi” diye bahsedilen yürüme tasviriyle saf bir
duyguyla yürüyebildiğimi fark ettim. Artık başka insanların hayatıyla boyamıyorum tuvalimi
(103-104). Her gün yeni bir ben oluyor hâlâ ama kendi duygularımı arıyorum artık. Her gün
kendime biraz daha yaklaşıp sönmüş duygularımı alevlendiriyorum. Öfkemi, nefretimi,
üzüntümü kabullenip hayatta daha da ileriye gidiyorum. Hiç ulaşmadığım seviyelere çıkıyor,
hiç keşfetmediğim sokaklarda dolaşıyorum. O bilmediğim yollar beni hiç hissetmediğim
kadar özgür hissettiriyor, hiç sahip olmadığım güveni kazandırıyor bana. Güvende hissetmek
için yorganımın altına kaçmamam gerektiğini fark ettim. Meğerse o kaçtığım, anne karnında
gibi güvende hissettiğim yer yine kendimi kapattığım, kendimi sınırlandırdığım bir
hapishaneymiş. Kendime duvarlar örmüşüm yıllarca. Duvarların içine sadece iblislerimin
girmesine izin vermişim.
Meleklerim var artık benim. Beni iblislerimden koruyan düşüncelerim. Duvarlarımı
yıkıyoruz meleklerimle tek tek. Çok fazla duvarım olsa da kendime yaklaşıyorum her gün ve
bu bana inanılmaz bir haz veriyor. İblislerim yaklaşınca meleklerime kulak veriyorum.
İçimdeki saf duygulara ve temiz ya da güzel renklerle boyanmış tuvallerime bürünüp
çıkıyorum dışarı. Her adımım daha da özüme yaklaştırıyor beni. Kaldırım arasından çıkan
çiçekler bana kendimi anımsatıyor. Her yanımda duvarlarım olsa da eğer istersem hepsini
aşıp kendime ulaşabileceğime inandırıyor. Belki sadece kendimi kandırıyorum ama bu beni
mutlu eden ve inanmak istediğim bir yalan. Bu yüzden yürümeye devam edeceğim bunun bir
yalan olup olmadığımı görmek ve bütün duvarlarımı yıkabilmek için.Kaynakça
Sakman, Nil. Balık Nefesi. Türkiye/İstanbul: İthaki Yayınları, 2018.",10.0,4.0,3.0,3.0
1085,Şeyhmus Kartal,,"İnsanoğlunun en doğal özelliklerinden, beynimizin bize oynadığı garip oyunlardır
rüyalar. Rüya hadisesi insanlık tarihi boyunca gizemi tam olarak çözülememiş ve bizim için
hep bir bilinmez olmuştur. Saatler, günler hatta yıllar geçirdiğimiz rüyaların en uzununun 7
saniye sürdüğünü bilmek insanı hayrete düşürüyor ve bizi bu konu hakkında düşünmeye sevk
ediyor. Bugüne kadar da birçok insan rüyalar hakkında düşünmüş ve onlar hakkında bir takım
fikirler ortaya atmıştır ancak bu büyülü olay soyut bir kavram olduğu için hiç kimse rüyaların
sırrına tam olarak vakıf olamamıştır.
Herkesin rüyalarla ilgili farklı deneyimleri olmuştur. Ancak bir tanesi var ki
birçoğumuz tarafından deneyimlendiğini düşünüyorum. Rüyamızda bir süper kahraman gibi
uçup dünyayı kurtarırken bir anda bir şimşek çakar ve beynimiz bilinçdışından kurtulur. İşte o
an rüyada olduğumuzu fark ederiz. İpleri tam olarak elimize alamayız ama yarı bilinçli bir
vaziyette yaptığımız hareketlerin kontrolünü ele alırız. Bu olay lucid dream olarak
adlandırılır. Bu olayın sırrının çözüldüğünü bir hayal edin. Bir makine sayesinde rüyalarınızı
kontrol edebildiğinizi, rüyalarınızın efendisi olduğunuzu, hatta daha da ileri gidip bu makine
sayesinde başka insanların rüyalarına girebildiğinizi düşünün. Filmin yönetmeni Christopher
Nolan da bunları düşünmüş ve ortaya başyapıt denebilecek bir sinema eseri ortaya çıkmış.
Inception isimli filmimizde Dom Cobb isimli bir bilim adamının rüyalar üzerine yaptığı
çalışmalar sonucu icat ettiği bir makine sayesinde insanlar rüyalarını kontrol edebilmektedir.
Ancak çok geçmeden bu icat kötü emeller için kullanılmaya başlanır. Bu makine sayesinde
insanların rüyasına girilerek onların bilinçaltlarındaki en gizli bilgiler çalınmaya başlanır.
Cobb karısının gizemli ölümünden sorumlu tutulur ve bir kanun kaçağı olur. Maalesef
karakterimiz de bu bilgi hırsızlığı işine bulaşır ve piyasanın aranan elemanı olur. Ancak sonişinde görevi bilinçaltından bilgi çalmak yerine bilinçaltına bir fikri aşılamak olunca işler
sarpa sarar.
Günümüzün teknolojisinin nimetlerini sonuna kadar kullanan ve Christopher Nolan
gibi çok yetenekli bir yönetmenin elinden çıkan bu film sürükleyiciliği ve rüyalar âlemine
olan bakış açısıyla seyirciyi adeta büyülüyor ve bir şeyleri düşünmeye sevk ediyor. Gerçeklik
nedir? Yaşadığımız çevre, etrafımızdaki varlıkların gerçekliği ne ölçüdedir? Hatta daha da
ileri gidiyor ve yaşadığımız evren gerçek mi diye sorguluyor. Bu gerçeklik kavramını
sorgulama olgusu filmin içine çok akıllıca yerleştirilmiş. Filmde Dom Cobb isimli karakter
birçok sahnede bir topacı çevirip ona bakarak o an gerçek mi yoksa hayal ürünü mü anlamaya
çalışıyor. Mesela bazen çok gerçekçi rüyalar görürüz. O kadar gerçekçilerdir ki uyandığımız
an neye uğradığımızı şaşırır, bir süre gerçek, hayal kavramımızı yitiririz. Belki şu an bize
mutlak gerçeklik gibi gelen yaşadığımız dünya bir hayal ürünüdür ve tıpkı rüyalarımızda
yaşadığımız gibi bir gün aniden uyanıp aslında bir hayal dünyasında olduğumuzu anlayacağız.
Bugüne kadar da birçok filozof ve düşünür tarafından bu konu tartışılmıştır. Platon bu dünya
bir hayal ürünüdür ve asıl gerçekliğin yansımasıdır demiştir. Platonun öğrencisi olmasına
rağmen Aristoteles ise bu fikri reddetmiş ve asıl gerçekliğin bu dünya olduğunu dile
getirmiştir. Gerçeklik elle tutulur gözle görülür bir şey olmadığı için ve hoca ve öğrencisi bile
bu konuda bu kadar zıt görüşlüyken, kimse bu dünya mutlak gerçektir veya hayal ürünüdür
diyemez.
Rüya âlemi gerçekten uçsuz bucaksız bir sırlar dünyası. Tarih boyunca da birçok
toplum ve dinde büyük bir öneme ve manaya sahip olmuştur. Filmi 3 kere izlememe rağmen
beni halâ yeni şeyler düşünmeye ve sorgulamaya sevk eder. Yönetmenimiz de rüyalardan yola
çıkarak gerçeklik olgusunu çok başarılı bir şekilde işlemiş. Filmi izledikten sonra istemsizce
hayatının, yaşadığın dünyanın gerçekliğini sorgulamaya başlıyorsun. Chuang Tzu’nun dadediği gibi “Kimim ben? Rüyasında kelebek olduğunu gören bir insan mı? Yoksa rüyasında
insan olduğunu gören bir kelebek mi?”[1].
Kaynakça:
1. ""Escher’in Izinden Nolan’ın Belirsizlik Rüyası: Inception – Başlangıç."",
http://www.rehabasogul.com/2010/08/03/escher-christopher-nolan-baslangic-
inception-sinema-elestiri-analiz-film/",9.0,3.0,3.0,3.0
7552,Lara Jubara,,"Zaman
Geçenlerde beni derinden sarsan ve düşündüren Zamana Karşı adında tam anlamıyla başyapıt olan bir
bilim kurgu filmi izledim. Daha önce izlemediğime fazlasıyla pişman da olsam böylesine enteresan bir
filmi biraz geç de olsa keşfedebildiğim için bir o kadar da mutluydum. Filmin başında nefesimi tuttum ve
sonuna kadar bırakamadım çünkü filmi izlerken adeta mest oldum. Öyle ki birkaç saat neredeyse birkaç
dakika gibi aktı geçti. Hayattan bir iki saatliğine de olsa soyutlandığım için içim huzurla doldu. Filmi
izlememin üzerinden günler geçmiş olmasına rağmen düşüncelerim beni ele geçirmişçesine yemek
yerken, otururken ve hatta su içerken bile bu filmi düşünüyordum. Geriye dönüp baktığımda filmin,
zaman kavramı hakkındaki düşüncelerimin olgunlaşmasına olan etkisini net bir şekilde gördüğüm için
film üzerine iyi ki de derinlemesine düşünmüşüm diyebilirim.
Filmin konusundan biraz da olsa bahsetmek istiyorum ki filmle ilgili düşüncelerimi ve filmin bende
uyandırdığı hisleri tam olarak anlatabileyim. Filmi izlemeye başladığımda adeta şok olmuştum çünkü
filmdeki insanların her birinin kolunda bir saat vardı fakat beni asıl şaşırtan şey bu saatlerin her birinin
aslında birer kronometre oluşuydu. Bu saatler insanlara saatin kaç olduğunu göstermek yerine ölüm
zamanlarına kaç yıl, kaç saat, hatta kaç dakika kaldığını gösteriyordu. İnsanlar alışveriş yaparken para
kullanmak yerine zamanlarını kullanıyorlardı. Yani bir şey alırken zamanlarından veriyorlardı ve bir şey
satarken başka insanların zamanlarını alıyorlardı. Filmin dünyasındaki işleyiş bana çok enteresan geldi.
Bir süre sonra anladım ki bu insanların paraları zamanlarıydı ve eğer onu akıllı bir şekilde kullanmazlarsa
ölüyorlardı.
Bir süredir unuttuğum ama birkaç ay önce bu film sayesinde tekrardan hatırladığım bir şey vardı, o da
geçen giden zamanın elimdeki tek hazine oluşuydu. Son zamanlarda hayatın bitmek bilmeyen
karmaşasına ve yoğunluğuna kendimi çok kaptırmış olduğumu fark ettim. Sorun şu ki nefes aldığımdan
emindim ama gerçekten yaşadığım konusunda endişelerim vardı. Yaşamak neydi? Bu soruyu kendime
defalarca sordum. Sonrasında vardığım sonuç aslında gayet basitti. Yaşamak hayatının her anından zevk
alarak ve zamanını doğru kullanarak nefes almak demekti. Ben gencecik yaşımda bu gerçeği unutalı ne
yazık ki birkaç yıl olmuştu.
Önceden olsa istediklerimi yapabilmek için yeterince zamanım olduğunu düşünürdüm fakat artık
düşüncelerim tamamen değişti. Milyarlarca yıldır var olan dünyamızda insan ömrü komik denebilecek
kadar az ama biz insanlar bunun farkında bile değiliz. Kısacık ömrümüzü kayda değer hiçbir şey
yapmadan bomboş geçiriyoruz. Eğer şanslıysak yetmiş seksen yıl boyunca yaşıyoruz ama gerçekten
yaşadığımızı, zamanımızı doğru kullandığımızı söyleyebileceğimiz zamanların toplamı birkaç yılı bile
geçmez. Bomboş yaşanılan yetmiş seksen yıldansa doya doya yaşadığım, kendimi mutlu edebildiğim,
çevremdeki insanlara ve hayvanlara karşı faydalı olabildiğim doyasına yaşanmış yirmi yılı tercih ederim.
Zamanım varsa ben de varım ve ben şu kısacık ömrümde ne kadar zamanım kaldıysa tek bir salisesini
bile boşa harcamak istemiyorum. Zamanımı elimde olmayan ve değiştiremeyeceğim şeylere üzülerek,
sinirlenerek geçirmemeye çalışacağım. Hayatın sorumluluklarını da unutmayacağım ama bu
sorumluluklarımı yerine getirirken bile anda kalmaya çalışacağım. Hayatımın on dokuz yılını çoktan
geride bıraktım. Bir on dokuz yıl daha geçtiğinde geçtiğinde, geriye dönüp baktığım zaman iyi ki deömrümü bu şekilde geçirmişim diyebilmek istiyorum. Hayat kendimizi ve çevremizi gereksiz sıkıntılara
sokmak ve üzmek için gerçekten de çok kısa. Bundan sonra hayattaki gündelik aktivitelerimi yaparken
bile onlardan keyif alacağım çünkü bir saniye sonra ne olacağını bilemem. Bu yüzden aslında tek
yapmam gereken şey vurdumduymaz bir insan olmakla endişeli bir insan olmak arasındaki o ince çizgiyi
bulmak ve o çizgiden olabildiğince sapmamaya çalışmak.
Kaynakça
Niccol, Andrew. 2011. Zamana Karşı [Film]. Amerika.",10.0,4.0,3.0,3.0
1427,DAVA,,"uyandığınızda kendinizi hiç
görmediğiniz bambaşka bir dünyada
ve farklı bir topluluğun içinde
bulduğunuzu. Üstelik sizi gözlerinizi
açar açmaz yatağınızın karşısında
ayakta duran iki ciddi polis suçlayıcı
bir yüz ifadesi ile karşılıyor. Bu yeni
dünyada ilk gününüz pek iyi
geçmeyecek, nitekim asla kesin
olarak öğrenemeyeceğiniz bir
sebepten dolayı suçlu bulundunuz;
gerçi çevreden duyduklarınıza göre
suçunuz bir çeşit “soyut” suç, sizin itaatsizliğinizle ilgili. Hukuka dayalı bir devletin gereği olarak hemen
bir davanın ortasında bulacaksınız kendinizi, kendinizi savunmaya çalışacaksınız ancak kısa sürede fark
edeceksiniz ki bu girişim anlamsız nitekim çevrenizdeki insanların sağduyuları garip bir şekilde eğrilmiş,
bükülmüş, çarpıtılmış ve adalet sisteminin içi boşaltılmış. Sadece suçlu olduğunuzu söyleyecekler size,
ancak isterseniz bir dilekçe ile itiraz edebileceksiniz, gerçi büyük ihtimalle bu kâğıt parçası asla
okunmayacak. Ancak bir dilekçe daha yazma hakkınız her zaman var, ne de olsa özgür bir ülkedesiniz;
ve bir dilekçe daha, aklanacağınız o gün gelir umuduyla. Tabii ki bir işe yaramayacak bunların hiçbiri,
mahkemenin “yüce” üyeleri sizin suçlu olduğunuza çoktan karar vermiş ve bu dünyada bu üyeler
doğruyu belirleyen tek kurum. Yalnız değilsiniz, bu dünyada sizin kaderinizi paylaşan insan kitleleri var,
ancak bu sayının fazlalığı sizin de bir köşede çaresizce var olmayan bir adaleti bulma çabaları içinde
çürüyeceğiniz gerçeğini değiştirmeyecek.
Bu hayal, ister istemez bilimkurguya kayan insanlık olarak geleceğimize dair karamsar
öngörüleri çağrıştırıyor. Ancak bu, Franz Kafka’nın Dava adlı romanından esinlenerek çekilmiş Orson
Welles’in filminin giriş sahnesini andıran bir durum daha ziyade. Bu film, ne kıtalara yayılmış bir
teknolojik diktatörlük ve istihbarat rejiminden bahsediyor ne de insanlığı hâkimiyeti altına alan
robotlardan. Hafif bir “rüya mantığı” içermesinin dışında ele aldığı kurgusal insan topluluğu korkutucu
derecede gerçek ve mümkün gözüküyor. Bu yüzden filmi izlerken adalet sisteminin, yaşamımızın ve
bireysel varlığımızın temel belirleyicisi olduğunu ve halka erişilmez kılınan bir adalet sisteminin ne kadar
yıkıcı olabileceğini kuvvetli bir tecrübeyle bir kere daha fark edeceksiniz.
Adalet sorunu, en az insanlık tarihi kadar eski gibi. İnsanlar, binlerce yıl önce küçük topluluklar
halinde yaşamaya başladığında bireylerin toplum içinde kaybolup kalabalıklar içinde yalnızlık
hissedebileceğini fark etmiş olmalılar. Böylece ortak bir adalet anlayışı doğmuş olmalı; bu şekilde
bireyin çevresini paylaştığı insanlar içinde yalnızlığını önleyecek, her durumda haklı olanın derdine çare
bulacak ve onu elinden tutacak adalet kurumlarının temelleri atılmış. Ancak bu kurumların ortaya
çıkışından sonra aradan geçen yüzlerce yıl her zaman olumlu yönde değiştirmemiş bu düzeni. Belki de
mükemmeliyete ve pürüzsüz nesnelliğe ulaşma çabasının etkisiyle düzen karmaşıklaştırılmış, giderek
adaletten çok bürokrasi ön plana çıkmış. İşte film bu durumun hafif bir abartıyla, ancak durumun
ciddiyetine zarar vermeden sunulmuş hâli; bize adalet sistemimizin bu yönde gelişimini ve âdeta
kendisine yem olmasını anlatıyor. Kurduğumuz adalet sistemi kendi parçası olan dilekçeler, kanunlar,
kurallar, kalın kitaplar ve avukatların elinde boğuluyor. Bürokrasi o kadar ön plana çıkıyor ki adalet
içerikten yoksun hâle geliyor; insanların dertlerine çare bulmak amacıyla yazdığı dilekçeler sayfalarca
anlamsız harf dizilerine indirgeniyor, adaletin temel amacı olması gereken kanunlar unutuluyor, adalethalka değil avukatlara ve yargıçlara hizmet ediyor, masum olup olmadığın değil bir kere suçlanmış
olduğun gerçeği ön plana çıkartılıyor ve tüm bu karmaşanın içinde insan hakları âdeta bir köşede
nefessiz bırakılıyor. Sanki film 21. yüzyılda kanun kitaplarından, dilekçe kâğıtlarından ve karar
tutanaklarından inşa edilmiş “adalet” kalesinin içindeki insanları yapraklar içinde boğarak çöküşünü ve
kalan kâğıt enkazının üstünde adalet görevlilerinin bir çeşit ilkel oligarşi kurmasını anlatıyor.
Filmi güçlü kılan da bu... Film bu durumu bir miktar absürtlüğün içine sararak olabilecek en
boğucu şekilde sunuyor. İzlerken Joseph’in sayısız sahnede ortalığa öylece bırakılmış birkaç metrelik
kâğıt yığınlarına tırmanmasını, kimi zaman bunların üzerinde uzanmasını ayrıca mahkeme binasına
sayısız kitabın ve koridorlar boyunca devam eden dosya dolaplarının hâkim olmasını gözden kaçırmak
mümkün değil. Atılmış tonlarca kâğıt içinde her sayfanın bir başka insanın hayatına ve çaresizliğine
denk geldiğinin korkunçluğunu hayal etmeye çalışın, âdeta bu sahneler birer toplu mezarlığı temsil
ediyor, üstelik bir savaş suçlusunun ürünü değil bunlar, bizim kurduğumuz resmi kurumların bir sonucu.
Ayrıca avukatın müşterisini bir çeşit köle gibi evinde beslemesi ve elini öptürmesi, boş gözlerle oldukları
yerde hareketsiz ve bekleyen hayaletlere benzeyen adalet mağduru insan kitleleri sizi bu “distopya”
tecrübesinin içine sokuyor. Ve filmde sık sık çarpılarak kapanan kapılar, her seferinde bana en başta
anlatılan köylü ve muhafız hikâyesini hatırlattı, her kapanan kapı adaletten ve sağduyudan uzaklaşmayı
ve acı gerçeklere gözlerimizi kapamayı temsil ediyor gibi. İşte Joseph, böyle bir ortamda toplum içinde
bir deli gibi gözünüze çarpacak. Büyük ihtimalle sizin adalet anlayışınızı paylaşan bu figürün toplum
içinde bir uzaylı gibi kalmasına tanık olacaksınız.
Filmi izlerken fark edeceğiniz bir önemli nokta da filmin anlattıklarının sadece kurgu veya kötü
bir rüya olmadığı, anlatılanlar doğrudan günümüze hitap edecek kadar gerçek. Aslında günümüzde
neredeyse her toplumda görülen –en medeni sayılabilecek olanlarda bile- devletin adalet düzenine
güvensizlik böyle bir geleceğin habercisi gibi. Eğer bir topluluktaki bireyler tamamen haklı oldukları ve
gerçek anlamda hiçbir suçları olmadıkları durumda bile adalet sistemi ile ilişkiden çekiniyorlarsa, bu
topluluğun filmde anlatılandan çok da uzak olduğu söylenemez. Nitekim filmin eleştirdiği tam olarak
bu adalete erişememe durumu… Ve tedirgin edici bir şekilde bireyi toplum içinde savunma
sorumluluğunu verdiğimiz ve bu sırada birçok yetki ve güçle donattığımız devlet, tüm dünyada giderek
onu oluşturan bireylerden uzaklaşıyor sanki. Doğduğumuzdan beri vazgeçilmez birer parçamız olarak
görmeye alıştığımız ve pek çoğumuzun yokluğunu düşünemediğimiz insan haklarının ve bir birey olarak
varlığımızın doğrudan adaletimizin güvenirliliğine bağlı olduğunu düşünürsek, aslında modern
dünyanın yanılsaması içinde ne kadar yalnız olabileceğimizi düşünmek bile yeterince korkutucu. Öyle
ki birer vatandaş olarak bireysel “adalet kapımızın” varlığından haberdarız, ancak işimiz düştüğünde bu
kapının açık olacağından veya kapıdaki muhafızın bizi içeri alacağından emin olmanın yolu yok gibi;
adalet sistemimizi sınamanın gerçek anlamda tek yolu bir haksızlığa uğradığımızda ona çağrıda
bulunmak, elbette bu da çok geç olabilir.
Aslında bürokrasinin karmaşası içinde, binlerce yıl önce bu düzenin kurulmasındaki amacı
unutuyoruz. Nitekim hukuk düzeninin ve onu çevreleyen devletin ve siyasetin modern zamanda tek bir
amacı olabilir: Onu oluşturan topluma hizmet etmek. Ancak bu temel amaç çelişkili bir şekilde en kolay
unutulan nokta. Dünyanın dört bir yanında adalet sistemleri farklı şekillerde bunu gözden kaçırıyor.
Kimi zaman adalet kavramı yönetimlerin “yumruğu” haline gelip toplumsallıktan uzaklaşıyor ve tek bir
tarafın veya fikrin emrine giriyor, kimi zaman hukuk ulaşılmazlığının etkisi ile toplumdan uzaklaşıp bir
memnuniyet yanılsaması içinde topluma sırtını çeviriyor, kimi zaman ise mahkûmların insan olduğu
unutulup onları ıslah etme girişimindense onları halk düşmanı ilan etmek tercih ediliyor. Ayrıca tarihin
bize gösterdiği üzere, en küçük bir sosyal istikrarsızlık ilk olarak adalet sistemini hırpalıyor. Yani adalet
yapılarını çevreleyen sayısız görünmez tuzak ve tehlike var… Adaletin toplumsal bir konu, hatta belki
de “toplum” kavramının temelinde yatan fikir olması sebebiyle bu hatalar çoğunlukla ölçülemezhasarlar veriyor bize, binlerce insanın mağduriyeti ile sonuçlanıyor, her biri en az Joseph kadar haklı
olan. Günümüzde en büyük demokrasilerin bile benzer sorunları olduğunu düşünürsek, durumun
zorluğunu anlayabiliriz, film de bu yönde bir haberci gibi izleyiciye.
Kısaca Kafka’nın eserini yorumlayan film adalet sistemimizdeki bu tehlikeli aksaklıkları görsel
bir tecrübeyle bir arada sunması bakımından etkileyiciydi. Neyse ki Joseph’e göre çok daha şanslıyız ve
daha insancıl bir adalet sistemimiz var. Ancak filmdeki senaryonun çok da uzak olmadığı gerçeği
tedirgin edici…",9.0,3.0,3.0,3.0
5104,Ekin ERDOĞAN,,"Hayatımı herhangi bir baskı altında kalmadan istediğim gibi yaşayabiliyor muyum diye
düşünmeye başladığımda aklıma gelir hep Ece Temelkuran’ın Düğümlere Üfleyen Kadınlar
romanı. Ne derecede yaşıyoruz hayatlarımızı dilediğimiz gibi diye sorgularım hiç durmadan.
Devrim olmasını bekleyenlerden değil miydik belki de çoğumuz daha rahat hareket edebilmek ve
içimizden geldiği gibi davranmak için. Söylemek istediklerimizi anında, korkusuz bir şekilde dile
getirebildiğimiz zamanlar gerçekten de içimizde en ufak bir şüphe olmuyor mu? Her ne kadar
içimden olmadığını düşünüyor olsam da aslında hâla daha “başkaları ne der?” korkusuyla yaşıyor,
ona göre davranıyorum. Çoğumuz öyleyiz, başkalarının yapacağı yorumlara o kadar kendimizi
odaklamış, o kadar onlara bağlı yaşamaya başlamışız ki en ufak bir hareketimizde yanlış bir şey
yapıyor olduğumuzu düşünür hâle gelmişizdir bu sebeple.
Ne kadar doğrudur aslında bizlere bir fırsat olarak sunulmuş olan bu hayatlarımızı
başkalarının düşünceleri ve yorumlarına göre yaşamak? Asıl mutluluk, kimseye hesap vermeden
dilediğim gibi yaşayabileceğim, aklıma eseni istediğim zaman yapabileceğim bir hayata dahil
olmaktır. Sürekli eleştirilecek olmamın verdiği ufak tedirginlik bir yere kadar yer eder içimde.
Devamlılık sağlayamaz, istediğim yönde şekillendirebileceğim hayatımın önüne bir engel dahi
olamaz. Düğümlere Üfleyen Kadınlar kitabında da yer almış olan bir sözün mantığıyla asla hareket
etmem. “Öldüğüme göre artık yaşayabilirim.”(sayfa:173) Gerçekten de öldüğümüzde artık
umrumuzda olmayacağı için söylenilenler istediğimiz gibi yaşayabiliriz. Bu sözün anlatmak
istediği de budur, bana sorarsanız. Öldüğümüzde yalnızca insanların söylediklerinden bir haber
olacağımız için içimizi saran bir huzur olur.
İnsanların söylediklerinden bir haber olacağımız için içimizi saran o huzur yalnızca
öldüğümüz zaman mı kendini gösterecek? Bu huzura gerçekten kavuşmamız için ölmemiz mi
gerekir gerçekten de? Her birey kendinden sorumludur ve gönlü istediği gibi davranır, o şekilde
de yaşar tabii ama ben kendim için konuşacak olursam, insanların söylediklerine kulaklarımı
kapatarak içinde bulundukları o acınası durumla bir nevi başbaşa kalmalarını sağlıyorum.
Eleştirmenin ve her fırsatta başkalarını yermenin aslında kendilerine bir faydası olmadığının
farkında olan bu insanlar devam ederler her geçen gün, hiç durmadan, bıkmadan eleştirmeye. Sonu
yoktur bu durumun, bir ülkede yaşayanların kendileri dışındaki insanlar hakkında konuşması
yasaklanmadığı sürece, ki bu da çok zor bir şey, insanlar konuşmaya devam edeceklerdir.
Susturmanın bu denli zor olduğu insanoğlunu hâla susturmaya çalışabileceğimizi mi
düşünüyoruz? Başkaları hakkında konuştuklarıyla beslenen insanların ellerinden bu zevklerialınırsa neler olur hiç düşünemiyorum bile. Millet olarak, birey olarak özgür insanlarız, evet.
Hakkımızda yapılacak olan ya da yapılan yorumların bizim özgürlüğümüzün önüne koca bir
bariyer misali durmalarına izin vermemesi gereken bizleriz. Düğümlere Üfleyen Kadınlar
kitabının Almira’sı gibi tıpkı. Kendi hayatlarımızda, kendi özgürlüğümüz için ve yalnızca huzur
için çabalamalıyız. Yaptığımız yorumlar can yakıcı cinsten olmamalı. Bize yapılanlar o cinsten
olsa bile sırf onların akıllarımızda yaratmış olduğu fikirlere göre hareket etmemeli, hâla bize ait
olan hayatlarımızı kendi istediğimiz gibi yaşamalıyız. İşte, tam da bu zaman herkes içinden geldiği
gibi yaşamanın tadına varır, kimsenin söyleyeceği ya da düşüneceği bir şeye takılmaz.
Söylenilecek şeyler ve yapılacak yorumlar için de kimsenin yapmak istediklerini ertelediği
durumlarla karşılaşmayız. Yapılmak istenilenler içten geldiği gibi, özgürce ve rahatça yapılır.
Herkesin yorumu da kendine kalır böylece yalnızca öldüğümüzde içlerimizi kaplayan huzur olmaz
bizi bulan, yaşarken de bizimle olur daima.
Kitabın Künyesi:
Kitabın Adı: Düğümlere Üfleyen Kadınlar
Kitabın Yazarı: Ece Temelkuran
Sayfa Sayısı: 480
Yayınevi : Everest Yayınları",9.0,3.0,3.0,3.0
3686,"Hazır Ol Ay, Biz Geliyoruz!",,"insanlara! Yüzyıllardan beri an be an bize göz kulak olmuş bekçimiz; çağdan çağa sayısız
savaşa tanıklık etmiş, dökülen kırmızı kanımızı süsleyip bayrağımıza kadar işlemiş. En büyük
bestekârlara ilham vermiş, notalara dökmüş kendini. Ressamlar fırçalarıyla, yazarlar
kalemleriyle anlatmış onu. Kim bilir ne ilan-ı aşklara şahit olmuş bunca zaman Dünya’ya
vuran huzmeleri, nice şairlerin dizelerine dokunmuş. Ne yüce zihinlerin merak konusu, bakır
teleskopların odak noktası olmuş. Kimi uygarlıkların takvimlerinde zamanı kovalamış, kimi
dinlerin sembolü haline gelmiş. Bir yüce varlığa dahi atfedilmiş adı: ay tanrıçası Artemis.
Öyleyse hiç şaşmamalı değil mi, kitabının da ismini aldığı Ay şehrini Artemis olarak
adlandırmasına Andy Weir’in.
Gökyüzümüzün beyaz incisi, kıymetli mi kıymetli biricik Ay’ımız ile tarih boyunca
süregelen bu romantik ilişkimiz bu yarım yüzyılda yeni bir boyuta ulaştı. Binlerce yıllık
hasret, insanların Ay’a ayak basmasıyla giderildi nihayet. Ziyaretlerimize bir süredir ara
vermişsek sebebi onu unutmamız değil, hakkında daha büyük planlarımız olduğu içindir elbet.
İnanıyorum ki günün birinde, şimdilik insansız araçlarla olan yalnızlığı sona erecek, hem de
belki de bu kez ebediyen! Ne heyecanlandırıcı, bir o kadar da harika bir fikir şu Ay üssü fikri,
diye düşünmeden edemiyor insan. Birçok milletin dayanışma ürünü, maden ocaklarından
güneş paneli çiftliklerinde kadar neredeyse kendi kendine yetebilen bir şehir olan Artemis,
kulağa oldukça ütopik bir fikir gibi geliyor. Öyle bir üs olmalı ki bu, aynı Artemis’teki gibi;
içinde yemyeşil parkların, bahçelerin olduğu bir şehir, Dünya manzaralı eşsiz otelleri bile
olacak! Onlarca farklı millet din, dil, ırk ayrımı yapmaksızın kimi yerde kaynaşıp, kimi
yerdeyse kendi yerel kültürlerini yansıtan mahalleleri oluşturacak. Turist gemileri vızır vızır
işleyecek her gün, insanlar yerel yemeklerden tadabilmek ve en güzel hediyelik eşyalardan
edinebilmek için birbirleriyle yarışacak. Milyonerlerin yatırım noktası haline gelecek belki de,
Dünya’dan sıkıldıklarına kanaat getirdiklerinde kaçıp yerleşebilecekleri bir Yeni Dünya. Bazı
insanlarınsa hayatlarının tatili olabilecek, ancak burada geçirdikleri birkaç gün de olsa bir
ömre bedel bir maceraya atılmış olacaklar.
Hayal gücümüzün sınırlarını zorlamak, düşündükçe daha derinlere dalmak iyi güzel de,
bu hayallerimize ortak olacak sevgili Ay da öyle düşünüyor mu bakalım? Aynı biz
Dünya’dayken yaptığı gibi koruyup kollayacak mı, bize şefkatli kollarını açacak mı? Kabul
edecek mi yeni yuvası olmayı bu yerinde durmak nedir bilmez ırkın, izin verecek mi koşsun
yapay çayırlarında çocuklar? Yoksa davetsiz misafir muamelesi mi göreceğiz, ya haşin
şartlarıyla karşılamaya karar verirse bizi? Ay’ın karanlık yüzü yalnızca bizim
gözlemleyemediğimiz taraf olsa da, gerçek ‘karanlık’ yüzünü ortaya çıkaracak mı? Yoksa
ciğerlerimizi dolduracak havadan yoksun olması zaten bizi vazgeçmeye iten yeterli bir sebep
mi? Bu sorulara bilim ışığında verebileceğimiz cevaplar sonsuz; bunların bir kısmı umut
vericiyken bazıları da cesaret kırıcı. Fakat görünen o ki, yaratılışından beri sürekli yeni yerler
arayışında olan insan, asla vazgeçmemiş. Birbirinden zor koşullara ayak uydurmayı ne olursa
olsun başarmış. E haliyle artık Dünya’mız üzerinde keşfedilecek bir yer kalmadığına göre, ver
elini uzay deme zamanı!Söyle bize Ay, sence de bitmesi gerekmiyor bu ayrılığın artık? Seni hep uzaktan
izlediğimiz yetmedi mi? Ufak ziyaretlerde bulunma cüretini göstermiş olsak da, kendi
zincirlerimizi sürekli kırmaya pek hevesli bir türüz maalesef. Sen bağrına basmasan da bizi,
tüm zorlukları dizsen de önümüze bir bir, biz sana hiç ayrılmamak üzere kavuşmayı aklımıza
koyduk bir kere! Yıllar, belki de on yıllar alacak bu amacımıza ulaşmak. Fakat senin var
oluşumuzdan beri kanımıza işlemekten vazgeçmediğin gibi, biz de senden vazgeçmeyeceğiz.
Ey Dünya’lılar, bağlayın kemerlerinizi. Bekle bizi Ay, çoktan yoldayız!
Aysu Ece SARICAOĞLU
KAYNAKÇA:
Weir, Andy. Artemis. Çev., Emre Aygün. İstanbul, İthaki Yayınları, 2018",8.0,2.0,3.0,3.0
1057,Egemen Karaca,,"HAZZIN ÜSTÜNE KURULU KÖLELİK
İki insanın gözleri arasında görünmez bir yol vardır. Kaldırım taşları şairlerle
dolu bir yol. Dışarıdan sıradan gözükse de kaldırım şairleri insanın kulağına öyle
şeyler fısıldar ki o bakışlar birden mısralara dönüşür. İnsanın ruhunu okşar,
manevi doruğa ulaştırır. İnsan da sanırım o hissin peşinden koşar. Her yerde o
hazzı arar, davranışlarının odağına onu koyar. İnsanın haz ile olan ilişkisi bununla
sınırlı değildir. İnsan hazzın peşinden koştuğu gibi hazzı andırmak da ister.
Giysisinden parfümüne, saçından ses tonuna kadar hazzın sembolü olmayı
hedefler. Kısacası arzulanan olmak ister. Francisco Goya tarafından hayat
verilmiş “Çıplak Maya” tablosundaki kadının şehvetli bakışlarını gördüğümde
insanın hazza olan düşkünlüğü, hatta köleliği gözümde canlandı. Çoktan tutsağı
olmuştu, artık bunun farkında bile olmayacaktı.
Faydacılıkla tersmiş gibi gözükür hazzın peşinde koşmak. Nihayetinde
insana para kazandırmaz, dünyanın kapılarını açmaz, yeni kültürler tanıtmaz.
Anlık bir duygudur o sadece. İnsan ruhunda bir noktadır, yaklaştıkça çekim
kuvveti artan bir kara delik gibi. Hâlbuki haz da bir faydadır. Hedonimotivasyonu, insanın kendi hayatı için iyi bir şeyler yapmasını sağlar. Aslında
hazzın insana hissettirdikleri din ile çok benzerdir. Din de insana para, müreffeh
bir hayat, şöhret vadetmez. Cennetin kapılarını aralar fakat bu vaadi insanın bir
ömür davranışlarını kalıba sokmasına yeter. İnsana sorulsa cenneti tahayyül dahi
edemez. Hazzın da insana yaptığı tam anlamıyla budur. İnsanı kör eder ve
gözünün görmesine bile ihtiyaç duymaz insan. Bir anlık bir haz için uzun vadeli
planlarını, faydalarını hiçe sayar. Etrafımdaki insanlarda bunu hep görürüm.
Sorumluluklarını haz ve isteklerinin önüne koyan insanlar pek nadirdir. Tek
düşündükleri zevküsefa âlemlerinde keyif çatmak. Hayatlarını, bir oyun gibi
ellerindeki bir kumandayla ileri-geri alabildiklerini sanıyorlar. Durum genelde
hüsranla sonuçlanıyor fakat hazzın zehrini bir kez tattıklarında panzehrini
aramıyorlar bile. Âdeta uçurumdan aşağı düşüyorlar fakat hissettikleri adrenalin
paraşüt açmalarını bile unutturuyor. Evrenin dışından evrene bakmaya çalışmak
gibidir içlerinde bulunduğu durum, şuursuzluk içinde şuur aramak mümkün
değildir.
Tüm bunlara rağmen hazzın peşinden koşmanın anlamsız olduğundan pek
emin olamıyorum. Ben kendi hayatında sorumluluklarını hazlarının önüne koyan
biri olduğumu sanıyorum. Anlık zevkler için gelecek planlarımı ve potansiyel
başarılarımı ateşe atmam. Neden? Kendisinin efendisi olduğunu sanan hazzın
kölelerinden ne farkım kalıyor eğer bu mantalitem bana haz veriyorsa?
Cevaplaması epey zor bir soru olmakla birlikte insanın kendisine olan güvenini
de sarsıyor. Eskiden kendisini başkalarından farklı, birçok şeyin farkında olan biri
olarak tanımlayan ben bugün toplumdan ne farkım olduğunu sorguluyorum. Ben
de bir insanım. Varoluşumda haz duymak varsa bundan nasibimi almam
kaçınılmaz. Zira kendi varoluşumu karşıma alırsam gerçeğin farkında olamam
lakin çıkmazın içindeyim. Hazzın pranga mahkûmu olmaktan öylesine korkar
oldum ki aldığım her karardan şüphe duymaya başladım. Bu içimi yiyip bitiren
şüphe, hiçbir şeyden haz alamamama sebep oldu. Daha haz duymanın anlamsız
olup olmadığından bile emin değilken kendimi ondan kaçarken buldum. Doğruyu
yanlıştan ayırt etmeye çalışırken güzeli çirkinden ayırt edemez oldum.
Haz üzerine kafa patlatırken kendimi bir çıkmazda bulduğuma
şaşırmıyorum. Varoluşumun mekaniğine aykırı gitmeye çalışırken sancılar çekip
çelişki girdabına düşmem kaçınılmazdı. Her canlı gibi ben de doğanın içime
işlediği kodlara göre yaşıyorum. Hazzın sağladığı motivasyon herkesi olduğu gibi
beni de bugünlere getirdi. Eğer hazdan kaçıp sorumluluk almaktan zevk
alıyorsam benim hazzım da hazdan kaçıştır. Fazla tutarsız gözüken bu cümleyi
teklemeden kurabilmekten büyük haz duydum.Kaynakça
Goya, Francisco. Çıplak Maya. 1800. Yağlıboya. Prado Müzesi. Madrid.",9.0,3.0,3.0,3.0
654,KAFKAESK LİBERALİZM,,"böyle kaçılabileceğini düşünenler var elbette. Bu kılıç kimin elinde; yani toplumu kim
yargılıyor ? Sorgulamaya başlanıldığı anda halkın tepesinde biten otokratik bir yönetim var bu
dünyada. Bu soruların sorulmasını bırakın, bir çocuğun sorduğu masumca bir soruyu dahi
küçük görerek onu aşağılayan öğretmenlerin olduğu bir sistem. Sorgulamayı; yani insanın en
önemli içgüdülerinden birini tabu olarak benimsetip, insanlara yönlendirilmenin ve fazla soru
sormamanın onlar için 'iyi' olacağı mesajı veriliyor ve bu mesaj çocukluktan itibaren
gerçekleşen bir dizi travmatik olayla pekiştiriliyor.
Doğduğumuz andan itibaren hepimizin çevreye bakışı hemen hemen aynıdır; siyahi bir
bireye, budist inanışa sahip birine, herkese eşit mesafedeyizdir. Tıpkı Dava romanındaki
Joseph K gibi... Joseph K iyi eğitim almış, toplumun alt tabakasından uzak, sınıfsal sistemin
egemen olduğu, ilkel liberalizmin görüldüğü bir zaman diliminde yaşar. Yaşadığı mekan
gizemlidir. Joseph K, Franz Kafka'nın beynindeki referans noktasının yaşadığı ortamı
algılarken taktığı gözlüktür ve kendi çağının yapmacık görgü ve davranışlarını takınır. Üst
tabakada olmasına rağmen Joseph K romantiktir; çünkü tıpkı bizim gibi küçüklüğünden
itibaren içinde bulunduğu ortamda fazla sorgulamaması ve toplum analizi yapması ona bir
tabu gibi gösterilmiştir. Bunu onun yerden kaldırmaya çalıştığı ve yoldaşım diye hitap ettiği
başka bir sanığa yaklaşırkenki karasız ama korkak tavrından anlayabiliriz. Ne yapması
gerektiğini, sokaktan geçerken yüzüne bile bakmadığı; fakat bir dilenci gördüğünde ya da
öksüz bir çocuğun gözlerine bakınca yaşayabileceği ve bizim de yaşadığımız toplumsal
vicdana, acıma duygusuna sahiptir. Bu duygu o kadar bencilcedir ki karşıdaki kişiye
acımamıza rağmen onu çoğunlukla görmezden geliriz, bir insan olduğunu unutup toplumsal
bir refleksle o bireyi dışlarız ve yolumuza devam eder, hatta onu unutma ihtiyacı hissederiz. O
çocuğun yüzünü; yani asıl olan insanlık davamızı unutmaya veririz kendimizi. Büyüdükçe,
yaşadıkça duyarsızlaşırız ve toplum, medeniyet bunu destekler; çünkü toplu halde yaşamak,
bir devlete; yani alfa bir güce bağlı olmak ve bu güce yaklaşmayı amaçlayan güç hırsına yenik
düşme eğilimini arttırır.
Devlet burada gücün alegorisidir, tıpkı adaletin simgesinin gözleri kapalı, elinde eşit kollu
terazi tutan ve diğer elinde kılıç tutan bir kadın olması gibi. yönetme hırsındaki insanlar
kendilerini bu alegorilerle insanları aldatmaya adamıştırlar ve bunu yapabilmek için insanın
içindeki sorgulama güdüsünü küçüklükten itibaren söndürmek hayatidir. Aynı Mısır
firavunlarının kendilerini “tanrı” olarak halka tanıttıkları gibi çoğu hükümet dahi kendini
devlet olarak tanıtmayı çok sever ve bu halk için büyük bir tehdit olmasına karşın halk bunu
umursayacak sağ duyuyu geliştirememiştir. Bu sağduyuyu geliştirenler liberal ekonomiden
nasiplenen burjuvazidir; çünkü eğitim ve farkındalık bile günümüzde parayla alınır, bu
sebeple ezilenin hakkını genellikle hep burjuvazi savunmuştur. İşçi sınıfı, tehdidi gözüyle
görüp, tecrübe edene kadar sessiz kalmıştır.Joseph K her şeye rağmen kendi davasını hatırlamıştır. Daha doğrusu bir sanık olması ona
empati kurma eğilimi kazandırmış, kendini soyutladığı hayatın gerçekliğine geri dönmesi için
gereken uyaranı ona düzenin saçma ve bayağılığı vermiştir. Yaşadığı stres, düşünceleri,
suçluluk duygusu onun düzene karşı olan inancını sarsmıştır, bu yüzden çalışmaya kendini
verememiş ve kendi savunma dilekçesini yazmaya başlamıştır; fakat yazdığı şey bir savunma
dilekçesi değil kendi davası, hayatı ve duygularından ibarettir. İtaat etmeyenler cezalandırılır;
çünkü birey olmanın şartı düşünmek, sorgulamak insan olmaktır. İnsanlığını kaybedenler
kabullenir, ortada gözükmemeye ve gölgelere sinmeyi tercih ederler.
Bir insanın güce olan hırsı yüzünden ona saygı duyulması korkudandır; fakat gerçek saygı
insana düşünen ve anlayan bir canlı olarak bakmaktır ve temelinde birlik duygusu vardır.
Fırsat eşitliğini toplumsal bir refleks olarak kullanıp zengini daha da zenginleştiren, fakiri de
daha kötü duruma sokan bu anlayış Joseph K' nın döneminde ilkel bir liberal anlayıştır. İlkel
olmasının sebebi yasalarla güvence altına alınmamış olmasıdır; fakat günümüzde serbest
piyasa ve finans sektörleri gelişmis ve liberal ekonomi yasalarla korunmakta; yani 'modern'
bir liberalizm sürmektedir ve hala evrilmektedir. Yasalarla güvenceye alınan ve otokrasinin
kullandığı bu sistem aynı zamanda orta ve alt sınıfa yüklenerek, onlara davalar açarak ve
borçlandırarak sermayesini arttırır. Bu kafkaesk bir liberal anlayıştır; çünkü gerçekçi,
anlamsız, ayrıntılı ve esrarlı bir yanı vardır.
İnsan olmak bir bireye duyduğumuz saygı için yeterli bir sebeptir. Etraftaki cahil insanların
önyargılarından, toplum mühendisliği yaparak bizi birbirimize düşürerek işçi iş veren
diyalektiğinin şiddetini azaltmayı amaçlayan sömürücü düzen yandaşlarının etkilerinin
üzerimize yansımasıyla değişiyoruz. Joseph K'nın davası insanları kendine getirmek, amaçsız,
ne olduğu belirsiz bir hukuk düzenine ve bu sistemin destekçilerine karşı durmaktır. Bu
noktada önemli olan cesur olmak ve hiçbir şeyi olduğu gibi kabul etmeyip her şeyi
sorgulamaktır.
Berk Mehmet Avcioglu",8.0,2.0,3.0,3.0
2761,Koñur Alp Yıldızkan,,"Bilkent’e geldiğimde yazdığım ilk yazı, Rocky filmi ve mücadele teması üzerine bir
blog yazısıydı (“Hayallerle Sağlığın Boks Maçı” 12 Şubat 2019). Ödev olarak verildiği için
bu yazı bana aslında zorla yazdırılmış sayılırdı. Ancak yine de hayatım boyunca yazdığım
yazılar arasında en çok sevdiklerimden biri oldu. Bu yazıyı bana bu kadar sevdiren şey ise
Rocky’nin Sylvester Stallone tarafından yaratılan bir film ve karakter olması. Sylvester
Stallone benim en sevdiğim aktör, senarist ve yönetmendir. O kadar çok severim ki kendisini,
kız olsaydım ona sırılsıklam aşık olurdum kesin. Peki bana bu aksiyon yıldızını bu kadar
sevdiren şey ne? Filmlerindeki mücadele teması, kendisini babama benzetmem, gerçekçi ve
sevilesi karakterleri, kendisini yakışıklı ve aşırı karizmatik bulmam gibi birçok sebebi var onu
bu kadar çok sevmemin. Ancak bu yazıda değineceğim sebep, karakterlerinin yanlış anlaşılıp
hor görülmelerini kendi yaşadıklarıma benzetmem ve bu yüzden onlardan biriymişim gibi
hissetmem olacak. Başlamadan önce belirtmem gereken bir şey var: Yazı boyunca Sylvester
Stallone’dan hayranlarının ona seslendiği şekliyle, yani “Sly” diye bahsedeceğim. Sonuçta
ben de adamın hayranlarından biriyim. Haydi başlayalım.
Ben pek gülebilen veya gülümseyebilen bir insan değilimdir. Çevremdeki insanlar bu
özelliğimin farkındadır ancak bu konuda hemen ön yargı oluştururlar. Bana lise hayatım
boyunca sürekli duygusuz olduğumu söylediler. Bunu demelerine sebep olan şey ise
gülmememdi. Bazı insanlar ise son derece kızgın bir insan olduğum kanısına varırdı yine aynı
sebepten ötürü. Sakin olduğum zamanlarda bile beni öfkeliymişim varsayarlardı. Duygusuz
veya sürekli kızgın olmadığımı ne kadar söylesem de inandıramazdım insanları. Daha da
kötüsü, hep kızgınım diye bana küsen veya zaten duygusuz olduğum için alınmayacağımı
düşünerek bana haksızlık eden birçok insan da oldu. Tıpkı Sly’ın karakteri olan John
Rambo’nun sırf dış görünüşünden ötürü serseri olduğuna karar verilip ona kötü davranılması
gibi (İlk Kan 1982)... İnsanların benimle ilgili bu asılsız suçlamaları ve kötü davranışları beniaşırı üzerdi ancak bunu aşırı yakın birkaç arkadaşım hariç kimse fark edemezdi. Rocky
Balboa ile dalga geçildiğinde Rocky’nin kalbinin kırıldığını eşi Adrian hariç kimsenin fark
etmemesi gibi (Rocky 1976)...
Bu durum sadece mizacımla ilgili bir durum değil aslında. Duygusal ve psikolojik
yapımın diğer insanlardan farklı olması da buna neden oluyor. Geçmişte yaşadığım bir kafa
travması ve zor geçen birkaç yıldan ötürü öfke problemlerim ve psikolojik sorunlarım var.
Beni yanlış anlayıp hor gören insanlarla bu sorunlara sahipken mücadele etmek iyice
zorlaşıyor ve benden iyice uzaklaşıyorlar. Sly’ın karakteri olan Marion Cobretti’nin öfke
problemlerinin (Kobra 1986) ve Rambo’nun Vietnam Savaşı’nda başlayan PTSD1
hastalığının başlarını iyice belaya sokup iyice dışlanmalarına sebep olması gibi (İlk Kan
1982)... Ben de öfke problemimden ötürü üzerime haksız yere gidildiğinde karşımdaki kişileri
azarlayabiliyorum (Bana ben kızgın değilken kızgın olduğumu söyledikleri için öfkelenmem
sizce de çok ironik değil mi). Karşımdaki kişiler ise benden iyice uzaklaşıyor ve arkamdan iş
çevirmeye başlıyor. Bu da beni iyice kötü bir insanmışım gibi gösteriyor. Sly’ın karakteri olan
Ray Tango Los Angeles’ın en iyi polislerinden biri olmasına rağmen bazı suçlular onun
arkasından iş çevirip onu mahkemelik ettiğinde herkesin onu kötü biri olarak görmesi ve
kimsenin ona inanmaması gibi (Tango ve Cash 1989)...
Uğradığım haksızlıklardan bahsettim ancak her zaman da haklıyım diyemem.
Geçmişte bazı arkadaşlarıma benim de haksızlık ettiğim oldu. Kimisine haksız yere saldırdım,
kimisine haksız yere sövdüm... Ancak bu davranışlarımdan pişman olurdum ve kendime çeki
düzen verip ikinci bir şans isterdim onlardan. Kendilerine haksızlık ettiğim arkadaşlarım ise
bana bu ikinci şansı vermeyi pek istemezlerdi. Benim daha düzgün ve iyi birine dönüştüğüme
inanmaz ve benden intikam almaya çalışırlardı. Sly’ın karakteri olan Lincoln Hawk’ın eşini
1 PTSD: Travma sonrası stres bozukluğu; kişinin yaşadığı travmanın etkisinden çıkamamasından kaynaklanan
psikolojik bir rahatsızlık.terk ettikten yıllar sonra pişman olup geri dönmeye çalışması, ancak kayınpederi tarafından
reddedilmesi gibi (Zirvede 1987)... Benim bir hatam ne yaparsam yapayım affedilmiyordu.
Sanki o insanlar beni yanlış anlayıp bana karşı hiç hata yapmamış gibi...
Sly’ın saydığım bu beş karakteri başlarda yanlış anlaşılıp dışlandı ancak ilerleyen
zamanlarda hak ettikleri saygı ve sevgiyi görmeye başladılar. Rocky ile dalga geçenler onu
sevmeye başladı (Rocky 1976), Rambo kendisine kötü davranılmayacak bir yuva buldu (İlk
Kan 1982), Cobretti kendisini hor gören polis memurlarının saygısını kazandı (Kobra 1986),
Tango suçsuzluğunu ve kötü biri olmadığını kanıtladı (Tango ve Cash 1989) ve Hawk
kayınpederi tarafından affedilmeyi başardı (Zirvede 1987). Bu karakterlerle tek benzer yanım
dışlanmam değil, uzun bir süre sonra anlaşılmaya başlamam da onlarla ortak. Gülmediğim
için bana duygusuz diyenlere neden gülemediğimi anlatan bir öykü yazıp okuttum ve aslında
duygusuzluğun aksine duygusal sebeplerle gülemediğimi anlamalarını sağladım. Beni
affetmeyip benden intikam alan arkadaşlarımın yaptıkları her şeye katlandım ve yıllar sürse
de onların beni affetmesini sağladım. Benim hak ettiğim saygıyı ve sevgiyi kazanmam bir
filme konu olacak düzeyde olmasa da benzer bir süreçti bence ve bu film karakterlerinden biri
gibi hissettim kendimi. Onları ve onları üreten kişiyi de çok sevdim böylece. Tabii beni yanlış
anlayıp hor gören herkesten bu saygı ve sevgiyi göremedim henüz. Ancak yeterince sabreder
ve uğraşırsam onların da beni anlayabileceğine ve bana iyi davranacaklarına inanıyorum.
Sonuç olarak ben de bir Sylvester Stallone karakteriyim.
KAYNAKÇA
İlk Kan. Yön. Ted Kotcheff. 1982. British Columbia, Anabasis Investments.
Kobra. Yön. George Pan Cosmatos. Çev. Ak’la Kara Stüdyoları. 1986. Washington,
The Cannon Group.
Rocky. Yön. John Guilbert Avildsen. Çev. Şebnem Özgür. 1976. Pennsylvania,
Chartoff-Winkler Productions.Tango ve Cash. Yön. Andrei Konchalovsky. Çev. Oğuz Karayazıcı. 1989. California,
The Guber-Peters Company.
Yıldızkan, Konur Alp. “Hayallerle Sağlığın Boks Maçı” 12 Şubat 2019 tarihinde
erişildi.
Zirvede. Yön. Menahem Golan. Çev. Ak’la Kara Stüdyoları. 1987. Nevada, The
Cannon Group.",10.0,4.0,3.0,3.0
731,FETÖ ve Hükümet,,"birimlerine sızmış,pislik bir örgüttür FETÖ.Tabii bu sızmalar 1990’dan sonra başlamış ancak
en çok,emniyet içindeki büyüme hızı 2000’lerde ivme kazanmıştır.En son patlak veren 15
Temmuz 2016 darbe girişimiyle birlikte hemen her gün FETÖ adını gazetelerden ya da
televizyonlardan duyar olduk.Peki bu örgüt nasıl oldu da devletin,ordunun,emniyet
güçlerinin ya da yargının içine kadar sızdı?Esas sorulması gereken soru bence
buradadır.Bunun asıl sorumluları bazı insanlar kabul etmek istemese bile hükümet ve bizzat
cumhurbaşkanının ta kendisidir çünkü aslında bunun nedeni ‘’İn’’ kitabının yazarı eski
İstihbarat Dairesi Başkanı Sabri Uzun’un dediği gibi cumhurbaşkanının’’Ne istediler de
vermedik?’’sözünde yatmaktadır.Tabii bazı insanların aklının nasıl çalıştığını anlamak çok güç
çünkü bazı şeylerin-hatta çoğu şeyin-hükümetin hatası olduğunu kabul etmemekte ısrar
ediyorlar.Takım tutar gibi parti tutulmamalı çünkü ülkenin başına ne geliyorsa bu
psikolojideki insanlar yüzünden geliyor.240 küsur kişinin öldüğü kanlı bir gece olan 15
temmuz gibi bir örnek var elimizde.Elbette bunun sorumlusu Fethullah Gülen’in başında
olduğu bu örgüt olabilir ama tek sorumlu olduğunu düşünmek aklımızı çalıştırmadığımızı
gösterir.Sonuçta o darbeyi gerçekleştirmeye çalışan komutanları bulundukları mevkiye
atayan bir mekanizma var.Bu mekanizma da bizzat cumhurbaşkanı tarafından
yürütülüyor.Dahası,bizzat Recep Tayyip Erdoğan’ın Fethullah Gülen’in yan yana çekilmiş
fotoğrafları vardır ama ne zaman çıkar ilişkileri değişse bazı insanlar birisiyle ne kadar samimi
ve ortak olursa olsun,çıkan fotoğraflarla ilgili soru sorulduğunda bir elin parmağını
geçmediğini söylerler görüşmeleri hakkında.Aklımızla dalga geçmek bu olsa gerek!
15 temmuzdan sonra FETÖ soruşturması kapsamında ülkede bir yığın gözaltına
alınmalar,tutuklanmalar ve ihraçlar yaşandı.16 temmuz sabahı beş binden fazla hakimler ve
savcılardan bazıları gözaltına alınıp tutuklandılar.21 bin devlet memuru ihraç edildi.Bunun
sonucunda tabii ki mağduriyetler yaşandı çünkü ben gözaltı kararlarının ya da tutuklamaların
rastgele olduğunu düşünüyorum yoksa olaylar sona erdikten birkaç saat sonra nasıl olur da
gözaltılar,tutuklamalar başlar?Bu ne hız?Bu durum mağduriyetler yaşatmakla birlikte olup
ülkede neredeyse hakim,savcı veya general bırakmamıştır.Hükümetin bu çok sayıda gözaltı
ve tutuklama kararı nasıl geliştiği çok önemlidir çünkü gözaltına alınan,tutuklanan veya ihraç
edilen herkesin FETÖ mensubu olduğu biliniyorsa şu ana kadar neredeydi bu hükümet?Bu
akıllara bazı soru işaretleri getiriyor.Acaba bu tutuklamalar ve gözaltılar daha önceden mi
kararlaştırılmıştı?Ben bazı insanların aksine bunun hükümetin ve cumhurbaşkanının bir
oyunu olduğunu düşünmüyorum ama hükümet ve bizzat cumhurbaşkanı bunu fırsata
çevirmiş olabilir.Zaten bu tutuklanmalar ve gözaltılar olacaktı ve bu olay da onlara
mükemmel bir kılıf hazırladı.FETÖ istemeden hükümete yardım etmiş oldu.Hükümet de
durumu lehine çevirmiş oldu.Artık istedikleri şekilde,istediği mevkilere kendi adamlarını
atayabileceklerdir benim düşünceme göre.Bu durumda,olayın gidişatına bakarsak ülkenin
geleceği hiç de iç açıcı değildir çünkü FETÖ tamamen temizlendi mi bilinmiyor- ki bence
henüz temizlenmedi çünkü köklü ve çok iyi örgütlenmiş ve mutlaka başka planları olan bir
örgütlenmedir FETÖ-,bu ihraçlar yardımıyla diyelim ki temizlenmiş olsa bile yapılan bu
ihraçlar aslında bir nevi hükümet darbesidir ne yazık ki.Yani şunu demek istiyorum ki bu yol
ile tamamen kendi adamlarını yerleştirebileceklerdir birçok devlet kademesine. Temizlenmiş
olsa da olmasa da,her iki şekilde belki de bu olayların perde arkası 20-30 yıl sonra çıkar.Tabii
bu 30 yıl içinde ülkede ne gibi dolaplar döneceğini de ne yazık ki hiç kimse bilemez.Her şeyinçabucak aydınlığa kavuşmasını dilemekten başka bir çaremiz olduğunu zaten pek de
sanmıyorum.
Kaynak:Sabri Uzun/İn(Kırmızı Kedi Yayınevi,2014)
Yazar/Kitabın adı:Sabri Uzun/İn",8.0,2.0,3.0,3.0
4383,Tank 1,,,,,,
1157,Mutluluğa Ulaşmak,,"süre boyunca sürekli mutlu olmak ister ve bunun için çabalarız. Peki gerçekten mutlu olabiliyor
muyuz? Hissetmek istediğimiz o pozitif duyguların peşinden koşturup durmamıza rağmen
gerçekten tam anlamıyla kalbimizde hissedebiliyor muyuz? Aslında mutluluğu yakalamak
isterken hayatımızın büyük bir bölümünde yaşamayı unutarak mutluluktan bir o kadar
uzaklaşıyoruz. Fakat bu uzaklaşmanın bilinçli bir davranış olduğunu düşünmüyorum. Aksine
sürekli ulaşmak istenilen bu duygu, artık sıradanlaşarak uğruna çaba sarf etmenin gereksiz
görüldüğü bir duyguya dönüşüyor. Yani sürekli maruz kaldığımız kavramlar, her ne kadar
yoğun duygular barındırıyor olsalar da artık bizim için o kadar da önemli gelmemeye başlıyor.
Mutluluk, her ne kadar soyut bir kavram olsa da bence içinde bir miktar somutluk da
bulunduruyor. İçinde somutluk olduğunu düşünüyorum çünkü mutluluğu kalbimde hissettim
zaman vücudumda hiçbir şey eskisi gibi olmuyor. Örneğin kalbim daha hızlı atar, yanaklarım
kızarır ve daha enerjik olurum. Bunlara ek olarak da mutluk, birçok kişide olduğu gibi ben de
sürekli gülümseme isteği oluşturuyor. Böylelikle, soyut olan bir kavramı yüzümde
oluşturduğum bir tebessüm ile somut bir hale çevirdiğimi düşünüyorum. Mutluluk, kolay bir
duygu olarak görünse de aslında birçok kişi tarafından hissedilmesi ve ulaşılması güç bir
kavramdır. Belki de bunun sebebi insanların mutluluğu, akşam yemeğinde en sevdikleri
yemeğin olmasında aramak yerine daha büyük olaylarda aramalarıdır. Bana göre ulaşılması
güç olarak düşünülen bu kavram, aslında bir o kadar da ulaşılması kolaydır. Tabii eğer
mutluluğu küçük şeylerde bulabiliyor ve hala peşinden koşmaya değer bir kavram olarak
görebiliyorsak.
Unutuyoruz aslında yaşadığımızı ve hayatı gerçekten yaşayınca ne kadar mutlu
olduğumuzu. Yazar Mehmet Güreli’nin de Şehirli Karınca eserinde de söylediği gibi ‘‘Ortada
kalmış da sayılmam, kapının arkasında unutulmuş gibiyim,’’ (Güreli 78). Bu sözün üzerine
demek istediğim, kendi yaşam serüvenimizin ortasında sıkışmış bir şekilde günlerimizi
geçirdiğimizi düşünüyorum. Ne mutlu olabiliyoruz ne de mutluluğun peşini bırakmak istiyoruz.
Peki nereye kadar gidecek bu ‘‘kapının arkasında unutulmuşluk’’ hissi, nereye kadar kalbimizde
kara bir leke olarak taşıyacağız bu hissi? Kendi yaşantımızda arada kalmışlık hissinden ne
zaman kurtulursak, bu unutulmuşluk hissini ne zaman aşarsak işte o zaman kalbimizdeki bu
yükten kurtulup mutluluğa doğru bir adım daha atar ve yaşamanın getirdiği o pozitif duyguları
hissetmeye başlarız. Bazı zamanlarda kendi hayatımı durup değerlendirdiğimde görüyorum ki
aslında ne kadar çok vakit kaybetmişim kendimi mutlulukla şımartmak için oysaki mutluluk,
penceremden dışarı baktığımda bir kuşun tatlı bir telaşla yuvasını hazırlamasını izlemek kadar
yakınımdaymış. Fakat önemli olan da bu farkındalığı yaşam enerjimizi kaybetmeden önce
kazanmamız. Eğer artık kapının arkasından çıkarsak işte o zaman tıpkı çocukluğumuzdaki gibi
şen oluruz.
Pozitif duyguları hissetmeyi ertelemek, bu hayatta mutluluğa ulaşma yolunda
kendimize yapabileceğimiz en büyük kötülüklerden biri olduğunu düşünüyorum. Erteledikçe
azalıyor yaşama sevincimiz ve erteledikçe uzaklaşıyoruz hayatımızdan. Mehmet Güreli bu
konuyu eserinde şu sözleri ile ele almaktadır: ‘‘...Oysaki belki hep ertelediği, deyim yerindeyse,
ileri attığı, sonra diye sakladığı, görmezden geldiği bir şeydi bu...’’ (Güreli 78). Durup
düşündüğümde görüyorum ki hayatımın birçok evresinde, hayatın hızlı akışında ve sürekli işleri
yetiştirme çabası içinde kendi mutluluğumu ertelemeye başlamışım. Ortaokulda sınav için
koştururken ya da lisede sınav için çabalarken ne kadar da uzaklaşmışım hayatımın içinde
gizlenen mutluluklardan. Elbet bahane üretmek gerçeği değiştirmez ama yazarın datekrarladığı gibi belki de sürekli aynı kavram için çabalamak bir yerden sonra sıkıcı bir hale
evirilmişti yaşantılarımızda.
Mutluluğa ulaşmaktaki yollardan biri, ihtimalleri düşünmek ve ihtimaller
doğrultusunda hareket etmektir. Demek istediğim sadece mutluluk gibi tek bir kavrama
odaklanmak yerine mutluluğu tetikleyen kavramlara da odaklanırsak işte o zaman yol kat
etmeye başlarız. Güreli’nin de dediği gibi ‘‘...Olanakları düşünmekti esas yapması gereken,
yoksa kaybolup gideceğini hissediyordu’’ (Güreli 79). Bir gömleğin giysi dolabının
derinliklerinde unutulması gibi bizler de yaşantılarımızda bir şekilde kendimizi dolapların
derinliklerinde unutulmaya terk ederek yaşamaya çalışırız. Bu unutulmuşluğun sebeplerinden
biridir diğer seçenekleri görmezden gelmek. Sadece mutluluğa ulaşmak yerine heyecan, öfke
ya da sevgi gibi kavramlara da ulaşmaya çalışırsak o zaman yaşamın içinde gizlenen mutluluğa
ulaşmaya bir adım daha yaklaşmış oluruz.
Yaşadığımız süre boyunca başarılı olmak, en iyisi olmak veya mutlu olmak gibi birçok
konuda çabalıyoruz. Fakat bazen de bütün bu çabaların sonucunda dönüp geride bıraktığımız
günleri yorumladığımızda elimizde ne mutluluk oluyor ne de başka güzel duygular. Kendi
yaşantımızda sadece mutluluğun peşinden gitmeye çalışırsak ve sadece mutluluğu yaşamak
için varımızı yoğumuzu ortaya koymaya başlarsak asıl o zaman mutluluktan uzaklaşır,
hayatımızda kendimizi kapının arkasında unutulmaya bırakırız. Eğer kendimizi unutmak
istemiyor ve yaşamın içinde tahmin edemediğimiz ufak şeylerin içerisinde bile gizli olan
mutlulukları tatmak istiyorsak o zaman sadece tek bir kavrama odaklanmak doğru bir yaklaşım
olmaz. Ne zaman hayatın olağan akışında mutluluğa ulaşmaya çalışırken kendimizi,
hayatımızın merkezinden uzaklaştırmaz ve diğer duyguları mutluluğa giden bir basamak olarak
kullanırsak o zaman bilelim ve fark edelim ki aslında mutluluğu yaşamaya başlamışızdır.Kaynakça
Güreli, Mehmet. Şehirli Karınca. Sel Yayıncılık, 2020.",8.0,2.0,3.0,3.0
8855,NEŞE GÜNEŞ,,"HOŞ SOHBET
Sevinçlerle ve üzüntülerle geçen ömrümüzde insanoğlu olarak bizim en büyük
ihtiyacımız bu anlarımızı çevremizdeki ailemizle ve arkadaşlarımızla
paylaşmaktır.Ailemizdeki kişileri kendimiz seçemesek de dostlarımızı ve
arkadaşlarımızı zaman içerisinde kendimiz seçiyoruz.Bu dostlarımız ve
arkadaşlarımız bazen biz farkında bile olmadan kelebek etkisiyle bizim düşünce
yapımızı mutluluğumuzu ve hatta geleceğimiz etkiliyorlar.Onlarla sohbet ederken
enerjilerinden etkileniyoruz, fikir alışverişi yapıyoruz ,mutluluğumuzu paylaşıp iki
katına çıkarıyor ve üzüntümüzü paylaşıp teselli buluyoruz.Fakat bunları yaparken
bazı insanlardan iyi yönde bazılarından ise kötü yönde etkileniyoruz.Pozitif, neşeli ve
hoş sohbet bir insanla ettiğimiz muhabbet bizi psikolojik olarak iyi etkiliyor ve
hayatımıza olumlu bir şekilde etki ediyor.
Arkadaş seçmek bence yeni bir ev seçmeye benzer. Hoş sohbet ve ılımlı bir
arkadaş benim için güzel güneş alan ferah bir eve benzer.Bu yüzden benim arkadaş
seçerken en çok dikkat ettiğim şeylerden biri güvenden sonra gelen hoş sohbet olup
olmamasıdır. Amaçlarımıza ulaşmaya çalıştığımız bu yorucu okul ve iş hayatında
dostlarla ve arkadaşlarla yapılan güzel bir sohbetten daha dinlendirici başka bir şey
yoktur. Hele bir de çay içerken yapılan dedikodu bence açıklanamaz bir şekilde
insanı çok mutlu eder.Hepimiz biliyoruz ki gerçekten güzel muhabbet eden, bizi
anlayan ve gerçekten samimi olan bir dosta sahip olmak çok büyük bir şans haline
geldi.Şükürler olsun ki hayatımın değişik zamanlarında beni sohbetleriyle, esprileriyle
mutlu ve motive eden arkadaşlarım hep oldu.Ve ben inanıyorum ki bu arkadaşlarım
hem benim başarımı hem de psikolojimi hep iyi etkiledi.Etrafımıza baktığımızda da
mutlu ve neşeli insanların hiç yalnız takılmadığını, iş ya da okul ortamı ayırt etmeden
birkaç kişi bulup molalarda iki lafın belini kırdığını görüyoruz.Hem bir şeyler öğrenip
ufuklarını genişletiyorlar, hem kafalarını dağıtıp deşarj oluyorlar hem de paylaşmanın
verdiğini mutluluğu tadıyorlar.
Geçen gün annemle aramızda muhabbetin ve arkadaşlığın ne kadar önemli
olduğuyla ilgili bir diyalog geçmişti.Annem de muhabbetin insan psikoljisi için çok
önemli olduğu konusunda benimle hemfikir fakat annem artık aradığı ortamları çok
bulamadığını söyledi. Köyde doğup çocukluğunu köyde geçirmiş olan annem asıl
güzel muhabbetin köylerde olduğunu, küçük yerlerde insanların birbirini daha iyi
tanıdığını ve birbirleriyle daha çok zaman geçirdiğini söyledi. Annem küçükken
sürekli evlerinde misafirler olurmuş, yediden yetmişe herkes salonda otururmuş ve
baldan tatlı bir muhabbet dönermiş hep akşamları. Çay demlenirmiş kestaneler
sobanın üzerinde ısıtılırmış ve nerdeyse tüm köyün dedikodusu yapılırmış. Herkes
birbirini tanır nerdeyse birbirlerinin her şeyini bilirlermiş.Sadece dedikodu da değil herşey hakkında saatlerce konuşabilirlermiş.Ben bu insanları gerçekten çok şanslı
görüyorum, üç günlük dünyada belki de en doğru şeyi onlar yapıyorlar.
Kimin tarafından, nerede ve ne zaman çekildiğini bilmediğim bu fotoğraf
geçenlerde karşıma çıktı.Bakar bakmaz ilk düşündüğüm şey “Oh ne güzel! Çay ve
muhabbet.” diye düşündüm. Gerçekten samimi ve mutlu görünüyorlar
bana.Tahminimce köyden çekilmiş fotoğrafta altmış ve seksen arasında yaşlara
sahip bu iki amca oturmuşlar çay içip havadan sudan konuşuyorlar.İşleri güçleri
büyük ihtimal bırakmışlar ve çoktan evlenip çocuk sahibi olmuşlar .Hayattan pek
istekleri kalmamış hatta son yıllarını yaşıyorlar.O kadar yıldan sonra onların da
mutluluğu bulduğu yer bu fotoğrafta çok belli ; arkadaşlık ve muhabbette.
Nefes almaya devam ettikçe sohbet edin, ettirin.Güzel sohbetleri kendi
psikoloğunuz ve motivasyon aracınız haline getirin.Hatta hoş sohbet insanları bulun
ve onlarla çalışmanın yollarına da bakın.Bol muhabbetli ve kahkahalı yaşam
dileklerimle…",8.0,2.0,3.0,3.0
2153,Oytun Ege Aytaç,,"Sınırların Getirdiği Yer
Neil Armstrong, A man on the Moon
Biz insanlar hayatımız boyunca kendi türümüzün geleceğini düşünerek
hayatlarımızı şekillendirdik. Peki neden? Bizler neden bunca zorluklara
katlanıp sadece kendi türümüzün çıkarları doğrultusunda haraket ediyoruz?
Tüm bu soruların cevabını vermek inanın bana gerçekten zor bir iş ama tahmin
edeceğiniz üzere insanlık kendi tarihi boyunca hep bir adım öne gitmeyi
hedefledi. Kim bilir? Belki de tüm bu soruların cevabıdır içimizdeki bitmez
tükenmez keşfetme ve yayılma duygusu ama kesin olan bir şey var ki; bu
dünyadaki varlığımız boyunca, insanoğlu kendini geliştirdi ve sonuç olarakkendi sınırlarını aşmayı 1968 yılında başardı. Kanımca, bu olay insanlık
tarihindeki dönüm noktalarından biriydi. Muhtemelen bu muhteşem olay
gerçekleştirdikten sonra dünyada ki insanlar kendilerine olan güvenlerini bir üst
basamağa çıkardılar ya da başka bir değişle; artık insanlar kendilerinin sıradan
bir yaşam organizmasından daha çok zeki, hedeflerini bilen ve sınırlarını
aşmakta sabırsızlanan bireyler olarak görmeye başladı. Bence insanlık daima
kendi sınırlarını aşmalı ve bunu yaparken insanı insan yapan hususlardan
vazgeçmemeli. Biliyorum, bazılarınız için bu türlü olaylar üzerinde durulması
için gereksiz geliyor olabilir ama kesin olan bir şey var ki, insanlık uzayda veya
başka bir alanda kendi sınırlarını aşmaya çalıştığı anda bu evren içindeki yerini
ve hatta birbirleriyle olan ilişkilerini bir üst boyuta taşımaması için bir neden
görmüyorum.
Kendi hayatlarımızda da kendi sınırlarımız yok mu? Tabii ki de tüm
insanların ve hatta ülkelerin bile kendi sınırları var. Burada konuştuğumuz fiziki
sınırlar değil elbette, birbirimizin arasında olan veyahut ülkelerin birbirlerine
olan davranışlarıdır. Hayatınızdan bir örnek düşünün. Çok yapmak istediğiniz
ama daima gerçeğe dökmekten çekindiğiniz ya da başaramadığınız bir anınız
mutlaka vardır. Tavsiyem, bunun gibi aklınızın bir ucunda kalmış fikirlerinizi
gerçekleştirmek için elinizden geleni yapmanız. Bu tamamen benim fikrim
yani, illa da doğru olucak diye bir şey yok ama ne zaman hayatımızda ki
engelleri veya sınırları aşmaya çalışırsak, başaramasak bile kendimizi bir birey
olarak geliştirmiş ve hayatımızda ki diğer sınırları aşmak için sağlam bir zemin
hazırlamış oluyoruz. Evet, sizlerin de tahmin ediceğiniz üzere bu süreç aşılması
uzun ve bir o kadar da zor ama sonundaki mutluluk ve kendimizi bir alanda
aşmış olmanın verdiği his bence bizi bu hayatta ayakta tutan ve birbirimize olan
güvenimizi bireysel olarak daha da güçlendiren bir süreçten başka bir şey
değildir.Bana kalırsa, insanlık ilk Ay’a çıktığında da kendi türünün aslında ne kadar
paha biçilmez olduğunu anlamış ve birbirleriyle olan ilişkilerinde bu duyguyu
kullanmıştır. Sınırlarımız bize kendimizin kim olduğunu, nerden geldiğimizi ve
nereye gideceğimize ait bilgiler vermekle beraber biz insanların yaşadığı bu
küçük ama bir o kadar da hayat dolu olan Dünya’da kendimizi daha iyi
anlamamız için bizlere birer fırsat sunmuyor mu? Etrafınıza, hayatınıza bir
bakın, bakın ki insanların aslında sadece geçmişten ders çıkaran ve geleceği bu
olaylar üzerine inşaa eden bireyler olduğunu anlayın. Uzun lafın kısası, bizler
sınırlarımızı aşmadığımız sürece olduğumuz yerde kalmaya mahkumuz ve hatta
bu durumun bizi daha geriye atmayacağınında garantisi yok dersek yalan
söylemiş olmayız. Büyük bir olasılıkla laf kalabalığı yaptığımı düşünüyorsunuz
ama sizce de bizlerin kendi hırsları ve o hırsların gerçekleşmesi için aştığımız
sınırlar bizi biz yapan yegâne şey değil midir?
Bazen koskoca bir uzay yolculuğu bazen ise sadece hayatımızın içindeki o
küçük ve bir o kadar da önemli olan sınırlar. Bütün bunlara “sınırlar” diyorum
çünkü insanın içinden gelerek başardığı ve kendisini başka bir boyuta, evrene
veya dünyaya sokan her şey bana göre birer sınırdan ibaret. Onlar bizlerin
kafamızda kurup ve aynı anda kafamızda şekillendirdiğimiz birer ürün. İşte bu
yüzdendir ki, insanlara kendi kafalarında kurup, aslında gerçek olmayan bir
şeyin başarılmasının vermiş olduğu his, insanlığı ileri götüren ve farklı düşünce
ve olaylara çeşitli bakış açısı kazandıran ve yine bir insan kurmacası olan kendi
“sınırlarımız” değil midir?
KAYNAKÇA
Armstrong, Neil. A Man on the Moon. 1969. Fotoğraf. Ay.",8.0,2.0,3.0,3.0
2215,Şebnem Uslu,,"Tanrıyı oynamak, tanrı olmak demek değildir. İnsanlığın bu kavram karmaşasında takılı
kaldığı gelecek ütopyasında yaşamın normalleri bizlerin alışık olduğundan tamamen farklıdır.
Ölümsüzlüğün sırrı keşfedilmiş ve her gezegende adeta küçük tanrıcıklar türemeye
başlamıştır. Değiştirilmiş Karbon, iki yüz elli yıl sonra bu ütopyaya tekrar ayak basan Takeshi
Kovacs adlı bir suçluyu ve ileride onu bekleyen yüz on yedi yıllık özgürlüğünü kurtarmak için
verdiği çabayı okuyuculara sunuyor.
(Altered Carbon, Richard K. Morgan’ın çok satan Takeshi Kovacs Üçlemesinin ilk kitabı “Değiştirilmiş Karbon”dan uyarlanan bir Laeta
Kalogridis dizisi | https://www.imdb.com/title/tt2261227/mediaindex?ref_=tt_ov_mi_sm)
Bekleyin, eğer bu doğruysa Kovacs’ın en az üç yüz altmış yedi yıllık ömrü olması gerek.
Ölümsüzlüğü garantileyen bir toplum için normal olan bu rakamlar, bizlerin hayallerinin
ötesinde. Peki, gerçekten de hayalimiz ve amacımız bu mu? Yüz yıllardır yaşayan insanlar
sebebiyle insan nüfusu taşma noktasına gelmiş, hızla yayılan bir hastalık gibi iki yüz ışık yılı
uzaklığındaki gezegenlere dahi sıçramıştır. Hastalık benzetmesi bazıları için bu durumun
gerçek tanımına dönüşmüş, insanlığı durmadan üreyerek evi işgal eden ve başını kesseniz bile
ölmeyen hamamböcekleri ile aynı kefeye koymuştur. Dolayısıyla tüm bu yenilikler
değerlerimizi öldürmüş, uğruna savaştıklarımızın kıymetini yitirmesine sebep olmuştur. İnsan
olmanın, alınan ve kaybedilen nefeslerin bile bir anlamı kalmamıştır artık.
“İnsan canının bir kıymeti yoktur. Bütün yaşadıklarınızdan sonra bunu daha öğrenemediniz
mi Takeshi? Gerçek bir kıymeti yoktur. Makine yapmak çok pahalıdır. Ham maddeleri
işlemek çok pahalıdır. Ama insanlar? Her zaman daha fazla insana sahip olabilirsiniz. İsteyin
ya da istemeyin, kanser hücresi gibi çoğalıyorlar. Çok fazlalar Takeshi. Neden bir kıymetleri
olsun ki?” (Morgan 465)Doğum ile yaşama başlayan, tecrübeler kazanarak büyüyen ve olgunlaştığı daldan düşerek
hayata son veren birer canlı olarak tanımlanıyoruz. Elimizdeki sınırlı zamanı olabildiğince iyi
kullanmamız, işlememiz ve dünyaya adımızı bu şekilde kazımamız gerek. Her geçen dakika
ile ölümümüze bir adım daha yaklaşıyoruz ve bunun farkındalığı içimize ölüm korkusunu
salıyor. Her insan bu korkuyla doğuyor ve son anına kadar yanında taşıyor bunu. O zaman
ölüm ve ölüm korkusu da bizi insan yapan unsurlar arasına girmez mi? Bu durumda ölümü
geride bırakarak insanlığımızdan bir parça kaybetmiş oluyoruz. Var olan, var olmuş ve var
olacak her şeye hükmedemeyeceğimizi henüz kavramamışız bu ütopyada, herkes tanrı kılıfına
girdiğini düşünüyor ancak artık insan bile değiliz. Ne zamanı ne de evreni olduğu gibi
durdurabildik çünkü hiçbirini biz yaratmadık.
“Medeniyet ve birey olarak tüm çabalarımıza rağmen ne evren ne de içindeki herhangi bir
şey sabittir. Yıldızlar kendi kendilerini tüketirler, evren hızla hareket eder ve biz de sonsuz bir
değişim içindeyizdir. Geçici bir anlaşmanın içindeki hücre kolonilerinden ibaretiz,
çoğalıyoruz, çürüyoruz ve barınıyoruz” (Morgan 341).
(Altered Carbon, Richard K. Morgan’ın çok satan Takeshi Kovacs Üçlemesinin ilk kitabı “Değiştirilmiş Karbon”dan uyarlanan bir Laeta
Kalogridis dizisi| https://www.imdb.com/title/tt2261227/mediaindex?ref_=tt_ov_mi_sm)
Önemini kaybeden değer sadece insanlık olmamış, insanlığın zamanında elinin değdiği,
yaratıp şekil verdiği her şey birer birer çürümeye terk edilmiştir. Ölümün yokluğu en çok
insan ilişkilerini sarsmış, fedakârlık kavramı ve sevgi duygusu zihinlerden silinmiştir.
Kimsenin bir başkası için ölümü göze almasına, onu ölümsüz canından çok sevmesine ve bir
ömür birlikteliğe söz vermesine gerek kalmamıştır. Bu sebeple, insanların öldükten sonra
başka bir vücuda girerken yaşadıkları “kılıflanma” işlemi daha iyi bir şekilde
isimlendirilemezdi. Her dirilme ile insan başka bir kılıfa giriyor ve sonunda sadece bir kılıf
olarak kalıyor. Git gide içi boş kabuklara dönüşüyoruz ve ölümsüz olmasına rağmen artık
kalbimiz atmıyor.(Altered Carbon, Richard K. Morgan’ın çok satan Takeshi Kovacs Üçlemesinin ilk kitabı “Değiştirilmiş Karbon”dan uyarlanan bir Laeta
Kalogridis dizisi| https://www.imdb.com/title/tt2261227/mediaindex?ref_=tt_ov_mi_sm)
Bu yüzden tekrar soruyorum: İstediğimiz ve düşlediğimiz gelecek gerçekten bu mu?
Varoluştan bu yana kurduğumuz en büyük hayal, zamanın dizginleri, bizleri gerçekten mutlu
mu edecek yoksa sadece başarılı bir insan mı yapacak? Başarı ile mutluluğu birbirlerinden
ayrı gören bir insan olarak, zamanın kölesi olmamız belki de kafamızda büyüttüğümüz kadar
büyük bir sorun değildir. Sınır tanımayan hayallerimizin izlediği yolda ulaştığımız sınırsız
güç bizleri insan olmaktan çıkartıyor, başımızı döndürüyor. İlerledikçe bizleri de arkasında
sürükleyen, yetişemeyenleri geride bırakarak yoluna devam eden zaman; gözümde bu kitapla
beraber başımızdaki diktatör olmaktan çıkarak insanlığımızı koruyan, bizleri kendi iyiliğimiz
adına kılıflarımız içerisine hapseden bir dosta dönüştü. Maymun iştahlı insan ırkının bir sınıra
ihtiyacı var, zamanın emrinde ve emniyetinde olmaya muhtacız.
Kaynakça
Morgan, Richard K. Altered Carbon. Çev. Aslıhan Kuzucan, İthaki, 2018.",10.0,4.0,3.0,3.0
1569,Moder(cid:374) İ(cid:374)sa(cid:374) ve Buhra(cid:374)ları,,"(cid:373)eziyetleri (cid:271)ireylere kaza(cid:374)dıra(cid:374) içi(cid:374)de yaşadıkları toplu(cid:373)dur. İ(cid:374)sa(cid:374)ı(cid:374) zevkleri, istekleri, kararları,
(cid:271)aşarı addettiği şeyler daha aklı(cid:374)ıza (cid:374)e gelirse hepsi toplu(cid:373)u(cid:374) doğruda(cid:374) etkisi altı(cid:374)da kalıyor. Birçok
duru(cid:373)da toplu(cid:373)u(cid:374) (cid:271)ekle(cid:374)tileri şahsi ter(cid:272)ihler ve kararları(cid:374) ö(cid:374)ü(cid:374)e geçiyor. Öyleyse (cid:271)irey hayatı(cid:374)
neresinde? “eçi(cid:373) şa(cid:374)sı var (cid:373)ı toplu(cid:373)u(cid:374) (cid:271)u yö(cid:374)le(cid:374)dir(cid:373)eleri karşısı(cid:374)da? Müstakil (cid:271)ir yaşa(cid:373)ı var (cid:373)ı
yoksa toplumun içerisinde kendisini bulamadan, kendisi olamadan eriyip gidiyor mu?
İşte Avusturyalı yazar Peter Turri(cid:374)i (cid:271)u sorulara (cid:272)evap ver(cid:373)eye çalışıyor (cid:862)Nihayet Bitti(cid:863) isimli
oyu(cid:374)u(cid:374)da. İçi(cid:374)de (cid:271)ulu(cid:374)duğu yoz toplu(cid:373)u(cid:374) dayat(cid:373)aları(cid:374)da(cid:374) (cid:271)ık(cid:373)ış, delilik nöbetleri geçiren bir
yazarı(cid:374) i(cid:374)tiharı(cid:374)da(cid:374) ö(cid:374)(cid:272)eki so(cid:374) sa(cid:374)iyeleri(cid:374)i a(cid:374)lata(cid:374) oyu(cid:374) (cid:271)ir toplu(cid:373) eleştirisi (cid:374)iteliği taşı(cid:373)akta.
Karakter ke(cid:374)disi(cid:374)e saygıda kusur et(cid:373)eye(cid:374) kapı(cid:272)ısı, sevgiyle sela(cid:373) vere(cid:374) ko(cid:373)şuları, dostları, iş
arkadaşları, eşi, dostu, akra(cid:271)ası vs. etrafı(cid:374)da ki(cid:373) varsa herkese karşı ikiyüzlülük itha(cid:373)ıyla (cid:374)efreti(cid:374)i
kus(cid:373)akta. Orta yaşlarda ol(cid:373)ası(cid:374)a rağ(cid:373)e(cid:374) (cid:862)ben(cid:863) (cid:271)ili(cid:374)(cid:272)i(cid:374)i geliştire(cid:373)e(cid:373)iş, özü(cid:374)ü (cid:271)ula(cid:373)a(cid:373)ış hep
(cid:271)irileri(cid:374)i(cid:374) yö(cid:374)le(cid:374)dir(cid:373)eleriyle davra(cid:374)ışları(cid:374)ı şekille(cid:374)dir(cid:373)iş ve dolayısıyla yaşa(cid:373)ı(cid:374)da(cid:374) tat(cid:373)i(cid:374) ola(cid:373)a(cid:373)ış
(cid:271)ir ada(cid:373)…
İ(cid:374)sa(cid:374) ter(cid:272)ihleri ve kararlarıyla özü(cid:374)ü ke(cid:374)di oluştur(cid:373)alıdır. Başkaları(cid:374)ı(cid:374) fazla(cid:272)a etkisi kala(cid:374)
i(cid:374)sa(cid:374) kişiliği(cid:374)i oluştur(cid:373)akta zorla(cid:374)ır. Zate(cid:374) hayat dediği(cid:374) (cid:271)irtakı(cid:373) ter(cid:272)ihler silsilesi(cid:374)de(cid:374) (cid:271)aşka (cid:374)edir
ki? İ(cid:374)sa(cid:374)ı i(cid:374)sa(cid:374) yapa(cid:374) ke(cid:374)di iradesiyle yaptığı ter(cid:272)ihler ve attığı adı(cid:373)lardır. Doğduğu(cid:373)uzda(cid:374) (cid:271)eri,
daha doğrusu (cid:271)ili(cid:374)(cid:272)i(cid:373)iz, (cid:271)elleği(cid:373)iz açıldığı(cid:374)da(cid:374) (cid:271)eri ter(cid:272)ihlerle karşı karşıyayız. Bu ter(cid:272)ihleri(cid:373)izi(cid:374)
içerisi(cid:374)e ke(cid:374)di(cid:373)izde(cid:374) (cid:374)e kadar çok şey katarsak o kadar bizden, bize ait olur. Geriye dönüp
(cid:271)aktığı(cid:373)ızda (cid:271)u (cid:271)ize ait ter(cid:272)ihleri(cid:374) (cid:271)elli (cid:271)ir çizgide ilerlediği(cid:374)i ve (cid:862)(cid:271)e(cid:374)(cid:863) dediği(cid:373)iz şeyi oluşturduğu(cid:374)u
görürüz. Mutlaka etrafı(cid:374)ızda (cid:373)utlu ve (cid:271)aşarılı görü(cid:374)e(cid:374) a(cid:374)(cid:272)ak orta yaşları(cid:374)da(cid:374) so(cid:374)ra (cid:271)üyük (cid:271)ir
(cid:271)uhra(cid:374) geçirip hayatları(cid:374)a çok değişik (cid:271)ir yö(cid:374) vere(cid:374) i(cid:374)sa(cid:374)lar vardır. Ve (cid:271)u(cid:374)ları(cid:374) arası(cid:374)da aile zoru
çevre (cid:271)askısı gi(cid:271)i faktörler ol(cid:373)asa dahi salt (cid:271)ir iç huzursuzluk yüzü(cid:374)de(cid:374) (cid:271)öyle (cid:271)ir karar ala(cid:374)lar da
çoğu(cid:374)luktadır. İşte (cid:271)u huzursuzluğu(cid:374) se(cid:271)e(cid:271)i za(cid:373)a(cid:374)ı(cid:374)da yaşa(cid:374)tısı(cid:374)ı etkileye(cid:374) (cid:271)üyük ter(cid:272)ihlerde (cid:862)(cid:271)e(cid:374)(cid:863)
in bir dahli(cid:374)i(cid:374) ol(cid:373)a(cid:373)asıdır. Şu veya (cid:271)u şekilde, rüzgârda savrula(cid:374) (cid:271)ir yaprak gi(cid:271)i kader o(cid:374)ları
(cid:271)ulu(cid:374)dukları ko(cid:374)u(cid:373)a getir(cid:373)iştir.
İşte herkes gi(cid:271)i (cid:271)e(cid:374) de (cid:271)öyle i(cid:374)sa(cid:374)lardan (cid:271)iriyle ta(cid:374)ıştı(cid:373). Mahalle(cid:373)de (cid:271)akkallık yapa(cid:374) “uat
amca… Suat amca çocukken ailesi Ankara’(cid:374)ı(cid:374) (cid:271)ir köyü(cid:374)de(cid:374) Dik(cid:373)e(cid:374) tarafları(cid:374)a yerleş(cid:373)iş ve hepi(cid:373)izi(cid:374)
aşi(cid:374)a olduğu o (cid:271)ili(cid:374)dik hikâye (cid:271)i(cid:374) (cid:271)ir türlü sefalet içerisi(cid:374)de a(cid:374)(cid:272)ak liseye kadar okuya(cid:271)il(cid:373)iş so(cid:374)ra
okulu (cid:271)ırak(cid:373)ak zoru(cid:374)da kal(cid:373)ış. Ge(cid:374)çlik yılları(cid:374)ı orda (cid:271)urada, gü(cid:374)ü(cid:271)irlik işlerde eve ek(cid:373)ek
götür(cid:373)eye çalışarak geçir(cid:373)iş. Dedesi(cid:374)de(cid:374) kendilerine kalan bir tarla ve (cid:271)a(cid:271)asıyla (cid:271)irlikte kenara
attıkları üç (cid:271)eş kuruş sayesi(cid:374)de (cid:271)ir (cid:271)akkal dükkâ(cid:374)ı aça(cid:271)il(cid:373)işler. Ba(cid:271)ası(cid:374)ı(cid:374) ölü(cid:373)üyle de dükkâ(cid:374)ı şu a(cid:374)
o işletiyor. Dükkâ(cid:374)ı(cid:374) geliri sayesi(cid:374)de geç(cid:373)işteki gü(cid:374)leri(cid:374)e (cid:374)azara(cid:374) çok daha rahat (cid:271)ir yaşa(cid:373) süre(cid:374)
“uat a(cid:373)(cid:272)a(cid:374)ı(cid:374) da (cid:271)aşı(cid:374)a (cid:271)ahsettiği(cid:373) özü(cid:374)ü (cid:271)ula(cid:373)a(cid:373)a huzursuzluğu gel(cid:373)iş ola(cid:272)ak ki, elli yaşı(cid:374)da
ü(cid:374)iversite oku(cid:373)a arzusuyla ya(cid:374)ıp tutuş(cid:373)aya (cid:271)aşla(cid:373)ış. Dükkâ(cid:374)ı(cid:374)a her gittiği(cid:373)de a(cid:374)la(cid:373)adığı ko(cid:374)uları
soruyor, yaptığı (cid:374)etleri söylüyor vs. A(cid:373)a gör(cid:373)e(cid:374)iz gerek (cid:374)asıl (cid:271)ir azi(cid:373) ve kararlıkla ders çalışıyor…
Mahalleli(cid:374)i(cid:374) dili(cid:374)e düş(cid:373)esi, arkası(cid:374)da(cid:374) alaylı sözler söyle(cid:374)(cid:373)esi fala(cid:374) hiç u(cid:373)uru(cid:374)da değil… Her ne
kadar (cid:862) “uat a(cid:373)(cid:272)a (cid:271)u yaşta(cid:374) so(cid:374)ra ü(cid:374)iversite okuyup (cid:374)e yapa(cid:272)aksı(cid:374)?(cid:863) diye sor(cid:373)ak istese(cid:373) de şu(cid:374)u
(cid:271)iliyoru(cid:373) ki aslı(cid:374)da (cid:271)u soruya ke(cid:374)di(cid:374)i(cid:374) de vere(cid:272)ek (cid:271)ir (cid:272)eva(cid:271)ı yok. O sadece kendi özünü bulmaya
çalışa(cid:374) (cid:271)ir huzursuz ada(cid:373).
Meh(cid:373)et Halit Şiri(cid:374)",8.0,2.0,3.0,3.0
6126,Esra Ceren Kara,,"Ne zamandır dönmeye korkuyoruz kendi içimize orada bulacaklarımızdan korkarak. Ne
istediğimizi, nelere kırıldığımızı saklıyoruz kendimizden. Hep bir kaçış içerisindeyiz hayattan.
Her şey yolundaymış gibi davranıyoruz, kendimizi kandırıyoruz. Eğer yeterince görmezden
gelirsek yok olacakmış gibi geliyor boşa çıkan umutlarımız, hayallerimiz; unutabilecekmiş gibi
hissediyoruz acılarımızı, korkularımızı.
Kendimizden kaçmak için binlerce yol geliştiriyoruz. Bazılarımız bunu kendini bir şeye
adayarak yapıyor, bazılarımız ise kendini binlerce parçaya bölüyor. Ben ikinci gruptanım.
Kendi içime dönmemek için kendimi derslerime, arkadaşlarıma, sosyal etkinliklere bölüyorum.
Hepsine zaman ayırmaya çalışınca da gün bitiyor zaten, kendimle baş başa kalmaya vaktim
kalmıyor. Çünkü yüzleşmektense kaçmak daha kolay geliyor ve en önemlisi de cesaret
gerektirmiyor.
Buradaki cesaret korkusuzluk değildir asla. Tam tersine korkuların olmasına rağmen o
korkulara doğru adım atmaktır. Planlanmamış bir eylemdir cesaret. Risk almaktır bir nevi.
Sonucunu bilmeden bir işe kalkışmaktır. Bu sonuç insanı harap edebileceği gibi aydınlığa da
çıkarabilir. Lakin kaçmak ve saklanmak götürmez insanı hiçbir yere, sadece yolda biraz daha
vakit geçirmesini sağlar.
Kendimizden, sorunlarımızdan uzak olduğumuz sürece herhangi bir sorun yaratmaz bu
oyalanma. Tam tersine çözüm gibi gözükür. Halbuki kaçmak hiçbir zaman bir çözüm yolu
değildir ve olmayacaktır. Peki tüm bunları bilmemize rağmen neden hâlâ kaçmaya devam
ediyoruz? Bizi geceleri uykusuz bırakmasına, mutsuz etmesine neden izin veriyoruz içimizde
tuttuklarımızın? Önemli olan bu nedeni bulmak işte. Neden kendimizle hesaplaşmak için
cesaretimiz olmadığını bulmak.
Çoğu insan da bu neden kırılma korkusudur. Geçmişteki kötü deneyimlerine bakarak
ileride de böyle şeylerle karşılaşacaklarını ve kendilerini bundan korumaları gerektiğini
düşünürler. Etraflarına duvarlar örer ve kimseyi içeri almazlar. Hatta bu duvarları o kadar iyi
örerler ki kendilerini bile dışarıda bırakırlar bazen. Yaralanan, incinen yerlerini iyileştirmeye
çalışmaktansa kendilerinden uzaklaştırıp unutmaya çalışırlar. Ancak nasıl evine dönen bir asker
savaşın getirdiği vahşeti ve acıları unutamazsa onlar da unutamazlar incinen yerlerini. Tamunuttum derken hatırlatacak bir şey yaşarlar muhakkak. Bu yüzden de duvarlarına daha sıkı
tutunurlar. Kısacası geçmişteki kötü bir deneyim gelecekteki yüzlerce iyi ihtimali
öldürmelerine neden olur. Halbuki bu acıyla yüzleşip kendilerine mutlu olma şansını vermeleri
daha iyi değil midir onlar için?
Sakın Oraya Gitme kitabında insanların kendileriyle yüzleşme, hesaplaşma
korkusundan bahsetmiş Yekta Kopan. Samodey adlı öyküsünde annesinin hafızasını yitirmeye
başlamasıyla onun hayatındaki yerinin farkına varan ve her şeyi unutmasından endişelenen
oğlunu anlatıyor yazar. Oğlu, annesinin hastalığını öğrenince bununla hesaplaşmaktansa
kaçmayı ve endişelerini saklamayı seçiyor. Kitabı okuyunca anladım benim de tüm hayatım
boyunca bunu yaptığımı. Kırıldığım, korktuğum bir şeyle yüzleşmektense ters yöne kaçtığımı.
Bir arkadaşım beni kırdığında, beni üzecek şeyler yaptığında yüzüne söylemektense onun
anlamasını ve kendisini düzeltmesini beklerdim eskiden. Tabii bunu anlaması yüzlerce yıl
sürerdi arkadaşımın ve ben de bu sırada kendimi yerdim. Uzaklaşırdım ondan çünkü, soğurdum.
Arkadaştansa tanıdığım bir insan haline getirirdim onu. Böylece kıramazdı beni daha fazla,
üzemezdi. Bu da benim savunma mekanizmamdı işte. Neden böyle bir mekanizma
geliştirdiğimi anlamam ise kendimle yüzleşmemle gerçekleşti. Onu kaybetme korkumdan
söyleyemiyordum ona ne kadar incindiğimi, ama bunu söylemeyerek de kendimi
uzaklaştırıyordum ondan. Her türlü kaybediyordum onu yani. Değişen bir şey yoktu. Kendimde
bu sorunun kaynağına inme cesaretini bulmam ona kırıldığımı anlatmamdan daha zordu benim
için. Ama başarmıştım en sonunda, önce kendimle yüzleşmiş sonra da arkadaşımla konuşup
çözmüştüm sorunlarımı.
İnsanın kendiyle yüzleşecek cesareti bulması belki de yapabileceği en zor şeydir bu
hayatta. En büyük korkularınla yüzleşirsin. Kendinle hesaplaşırsın. Uzun ve sancılı bir süreçtir
kısacası. Bittiğinde ise değiştirir seni, farklı biri yapar. Artık kendin değilsindir, tam anlamıyla
daha iyi, daha huzurlusundur eskisinden. İçsel sıkıntılarını, kötü anılarını aşarsın. Arınırsın yani
bir bakıma. Bunların hepsi ise korkularına doğru attığın küçük bir adımla başlar sadece.
Kaynakça
Kopan, Y. (2016). Sakın oraya gitme. İstanbul: Can Yayınları.",9.0,3.0,3.0,3.0
6845,Arya Özcan,,"Yıllar önce izleyip uzun süre etkisinde kaldığım Mr. Nobody adlı filmi geçenlerde
tekrar izledim. İnsanın tüm hayatını sorgulatacak ölçüde içinden çıkılmayacak bir etki
yaratıyor üstünüzde. Kafanız karışmış, sersemce dolaşıyorsunuz bir süre. Cevabını asla
veremeyeceğiniz bir sürü soru çıkıyor ortaya. Mr. Nobody, kelebek etkisi, domino etkisi,
karma felsefesi veya ilgisiz gibi görünen olayların ve tavırların asında birbiriyle oldukça ilintili
olduğunu ve yaşadığımız gerçekliği düşündüğümüzden daha fazla etkileyebileceğini
savunuyor. “Siz hiç aşkınızı, daha ucuz diye almayı tercih etmediğiniz bir kot markasının
üretildiği fabrikanın kapatılması sonucu işini kaybeden bir işçinin evinde umutsuzca yumurta
haşlarken oluşturduğu klimatik bir etkiyle iki ay sonrası sebep olduğu ani bir yağmurun bir
damlasıyla elinizde tuttuğunuz ve sevgilinizin telefon numarasının yazılı olduğu kağıdı
ıslatarak mürekkebini akıtması sonucu numarayı kaybettiğiniz ve onu arayıp bulamadığınız
için yitirdiniz mi?” Bu önemli alıntıda da görüldüğü gibi zararsız ve küçük bir olay gibi gözüken
veya aralarında bir bağlantı olmayan birbiriyle alakasız olaylar belki göründüklerinden daha
fazla etkiliyordur hayatımızı.
Ben aslında kadere çok inanıyorum ve filmin konusunun da bununla bağlantılı
olduğunu düşünüyorum. Açıkçası kontrolün bizde değil, evrende olması daha mantıklı
geliyor. Kader derken her şeyin belli, yazılmış olması algısından ziyade -alınyazısı gibi- daha
çok önümüzde birden fazla seçenek olduğu ve bizim birtakım hareketlerimiz sonucunda bu
seçeneklerden birini yaşıyor olmamız ve bu durumun getirdiği sonsuz alternatif
hayatlarımızın olmuş oluyor olması daha çok kafama yatıyor. ‘Eee, hani kader olgusuna ne
oldu, sen bizim seçimlerimizle ve kontrolümüzde olduğunu söylüyorsun hayatın?’ diye
düşünmeyin, çünkü; benim bahsettiğim seçeneklerin illaki hayatımızın dönüm noktalarından
olması gerekli değil. Bizim bazı seçimlerimiz ufacık şeyler gibi gözükse de etkileri çok büyük
olabilir. Neden mi? İşte filmde örneğin, bir kelebeğin kanat çırpışının ilerde bir kasırgaya bile
sebep olabileceğini söylüyorlar. Bunu biz engelleyebilir miyiz? Ya da engelledik diyelim,
ileride bunun tekrarlanıp bir daha olmayacağını nerden bilebilir ve nasıl engelleyebiliriz?
Kısacası; ‘Olacağı varsa olur.’ Klişe bir laf belki ama hakikaten doğru. Eğer bir olayı yaşamamız
gerekiyorsa bir şekilde yaşıyoruz, ister beş yıl ister elli yıl içerisinde gerçekleşsin, illaki oluyor.
“Her şey herhangi başka bir şey olabilirdi ve yine de büyük anlam taşırdı.”
Özetle, bazı olayların gelişme şeklini ve geleceğimizi kısmen kendimiz belirleyebilsek
de bazen farkında olmadığımız ve olmasını hiçbir şekilde engelleyemediğimiz olaylar vardır.
Son birkaç aydır farkettiğim bir şey var: bazı şeylerin olacağı varsa oluyor. Geçenlerde
gördüğüm bir örnek olarak; iki arkadaşım birbirini çok ama çok sevmesine karşı sürekli kavga
ediyor, tekrar barışıyorlardı. En sonunda her şeyi akışına bırakmaya karar verdiler. Bir hafta
sonra ayrıldılar ve neyse olacağı varmış, kaderimizde bu varmış diyerek kendilerini teselliArya Özcan
ettiler. Gerçekten onları ayıran kader miydi, yoksa kendi seçimleri miydi acaba? Off, bu nasıl
örnek! Kaderle bu basit konuyu nasıl bağdaştırabilirsin? Derseniz size minik kelebeğin
yarattığı kasırga örneğini hatırlatayım o zaman.
“Gün gelir her şey çekilmez görünür göze. Seçimler çoktan yapılmıştır. (…) Elimden
hayatıma devam etmek geliyor sadece. Kendimi avucumun içi gibi tanıyorum. Her tepkimi
önceden görebiliyorum. Hayatım hava yastıklarıyla emniyet kemerleri arasında sıkışmış
kalmış. Bu noktaya ulaşmak için her şeyi yaptım, ulaştım da ama sıkıntıdan ölüyorum.” Bu
alıntı beni ve bulunduğum güncel durumu daha güzel özetleyemezdi sanırım. Şu an
hayatımdaki amaçların hepsini gerçekleştirmiş bir vaziyette hayatımız geçişiniz izliyorum
amaçsız bir halde. Belki bunun sebebi daha ileri geleceğe dair planlar yapmamış olmamdan
kaynaklanıyordur. Belki ben de sanki hayatının akışını istediği gibi kontrol edebileceğini
düşünenler kervanına katılıp kendimi kandırmalıyım. En azından sıkılmam. Değil mi?",8.0,2.0,3.0,3.0
3816,Ecem YILDIZ,,"Korku nedir? Bize zarar veren şeylerin yarattığı his korku mudur ya da tehlike anında
hissettiğimiz korku mudur? Korku bilinmezlik, belirsizliktir aslında. Biz tehlikeden değil,
tehlikenin ardından gelecek şeylerin ne olduğunu bilmediğimiz için korkarız. Küçükken yemek
yemek istemediğimizde komşu teyzenin iğnesiyle korkuttular bizi. İstemediğimiz şeyleri
yapmaya zorlandık bu korku hissiyle. İstediğimiz şeylere ulaşamadık çünkü her korku önümüzde
engel oldu bir bir. Bugünlere geldiğimizde de korkak bir çocuk gibi davranır olduk.
Bugün sokakta küçük bir çocuk gördüm bir yaşında var ya da yok. Daha yeni öğrenmiş
yürümeyi. Annesi endişeli ama gururlu bir şekilde arkasından ilerliyor düşmemesi için. Bir anda
kedi çıkıyor karşısına şaşırıyor küçük çocuk ve annesine işaret ediyor gülerek. Annesi de kediyi
yanlarına çağırıyor sevmek için ama kedi adım attığı anda ağlamaya başlıyor ve annesinin
arkasına saklanıyor küçük çocuk belli ki kedinin bu hamlesinden korkuyor. Bu küçük çocuğun
kedilerle ilk kez karşılaştığı belli oluyor ve ilk kez gördüğü bir şeyden korkuyor kendi içinde.
Kedinin ne olduğunu ve neler yapabileceğini bilmiyor çünkü. Bizim korkularımız da bu
çocuğunkiler gibi aslında. Sonucunun ne olduğunu bilmediğimiz şeylerden korkuyoruz ve
yüzleşmiyoruz onlarla. Kendimizi bu şekilde sağlama alıyoruz. Ben de küçükken karanlıktan
korkardım ve her korktuğumda ablamın yanına koşar onunla birlikte uyurdum. Yatağımın altında
canavarlar vardı, kapının arkasına gizlenmiş gözler vardı hayalimde uydurduğum ama orada
gerçekten ne olduğunu da bilmezdim. Bilmediğim için bir benliğe dönüştürürdüm korkumu.
Geceleri ışıklar açık olmadan asla uyuyamazdım. Korkum devam etti, babam odanın tavanına led
ışıklı yıldızları takana kadar. Sonra fark ettim ki aslında korkulacak bir şey yokmuş. Geceleri ay
ışığı bile aydınlatmaya yetermiş bütün korkularımın toplandığı o küçük odayı. Belki de
küçüklüğümüzden beri korkularımızın üzerine gitmememiz gerektiği öğretildi bize. Sadece
küçük korkuların değil, daha büyüklerinin. Başka bir deyişle, başka insanların huzurunu kaçıran
korkularımızın üzerine gidemez olduk.
Korkularımızdan korkanlar olduğu için bu hallere düştük ve biz de korkularımızdan
korkar duruma geldik. Duvarlar ördük en güvenli yerlere korkuların bize ulaşamaması için. Peki,
bunları niye yaptık? Başkalarının huzuru kaçmasın, bizimle uğraşmasınlar diye. Belki de bu
korkuları önümüze çıkarıp bambaşka yerlere gelmemizi engellediler. Bugün insanlar sokağa
çıkmaya korkarken, bombalar yüzünden, bu korkuyu yaratanlar gününü gün etti, cirit attı o
sokaklarda. Küçük çocuklar sokaklarda oynayamaz oldu artık çünkü aileleri kaybetmekten korktu
onları. Küçücük çocuklarının alevlerin içinde yanmasından, hayallerinin peşinden
gidememesinden korktular. Korkuttular hepimizi ama daha çok gelecek hakkındaki belirsizlik
korkuttu bizi. Zaten, belirsizlik insanın en büyük düşmanı, korkunun da sağ kolu olur. Yaşar
Kemal’in Tek kanatlı kuş romanındaki Remzi Bey ve Melek Hanım gibi olduk. Remzi Bey’in
atandığı kasabaya çıkan dedikodulardan dolayı korkan birçok kişi giremedi. Kasabanın girişinde
beklediler ama bir türlü giremediler kasabanın içine. Korkularıyla yüzleşmekten korktular. Biz de
böyle birçok fırsatı korkularımız yüzünden kaçırıyoruz. Onların girmekten korktuğu kasaba bizim
geleceğimiz, kasabanın kötü bir yer olduğuna dair çıkan dedikodular ise bizim önümüzekorkularımızla yüzleşmeyelim diye serdikleri yalanlar oldu. Kasabada ne olduğu belirsiz bizim
geleceğimiz de belirsiz. Bu bilinmezlik, kalbimizin en derinindeki o korkuları gün yüzüne çıkarır.
Küçükken canavarlardan korktuk, gençken geleceğimizden korktuk, yaşlanınca ölümden
korktuk ama en son çocuklarımıza iyi bir gelecek verememekten koktuk. Aslında biz
belirsizlikten korktuk. Belirsizliğe dur diyememekten korktuk. Artık inşa ettiğimiz tüm duvarları
yıkıp korkularımızla yüzleşme vaktinin geldiğine inanıyorum. Yoksa korktuğumuz başımıza
gelecek ve iyi bir dünya bırakamayacağız geride. Korkarak yol kat edemeyiz. Çocuklara en güzel
günleri bırakabilmek için korkup bir köşeye saklanmak yeterli olmaz, savaşmak gerekir bizi bu
hale düşürenlerle, bizi korkutanlarla. Bütün korkularımızdan kurtulmalıyız kimin ne
düşündüğünü önemsemeden.",9.0,3.0,3.0,3.0
6335,1,,"AVRUPA’NIN İNCİSİ ROMA’DA 48 SAAT
Nasıl anlatsam, nereden başlasam.. Yıllardır hayalini kurduğum İtalya gezisini
gerçekleştirdiğime hala inanamıyorum. Rüya gibi geçen klasik İtalya turumuzda, ruhuma ve
duygularıma en çok dokunan şehir Roma’ydı hiç kuşkusuz. Her ne kadar Roma hakkında
yazılan, çizilen ve anlatılan hikâyelerden dolayı beklentiler çok yüksek olsa da, bu gizemli ve
tarihi şehir insanların beklentilerini fazlasıyla karşılamıştır diye düşünüyorum..
İtalya’nın başkenti ve aynı zamanda da en kalabalık şehri olma özelliğini taşıyan
Roma’ya varır varmaz panoramik şehir turumuz başladı. Şehir merkezine doğru giderken,
tarihi kalıntıların ve yapıtların fazlalığından hangi yöne bakacağımızı, nereyi inceleyeceğimizi
şaşırdık. Biz dar sokaklardan şehir merkezine doğru ilerlerken artık güneş batmaya
başlamıştı. Ağustos ayında Roma yerlileri resmi çalışma izinlerinden dolayı şehri terk edip,
güney sahillere giderlermiş. İtalyanlardan fazla Uzakdoğulu ve özellikle Türk turistler hâkimdi
şehre anlayacağınız. Biz de rehberimizin önerisi ışığında, Roma’nın şehir yaşamını yakından
görmek ve yaşamak için ara sokaklara saptık ve çok şirin bir pizzacı bulduk. Siz hiç somon
balıklı pizza tattınız mı? İşte ben o minik ve şirin pizzacıda balıklı pizza yeme şansını elde
ettim ve bayıldım. Neden bu yaşıma dek bu lezzetten mahrum yaşamışım diye düşünmekten
kendimi alamadım. Gelecekte buraya sırf pizza yemek için gelme fikrini yapılacaklar listeme
kaydettim. Yavaş yavaş buluşma yerimize doğru ilerlerken, şehirdeki bu boşluk ve ilgisizlik
dikkatimi çekmeye başladı. Her yer ne kadar sakin ve sessizdi öyle, İstanbul gibi metropolitan
bir şehirle karşılaştırınca tabii. Bu sakinlik üzücüydü bir parça, o terk edilmişlik, yalnızlık hissi..
Anlatılmaz yaşanır belki de, neyse. Ayrıntılı ve bir o kadar da macera dolu olacak ikinci
günümüz için heyecan şimdiden sarmıştı bizi.
Pırıl pırıl bir sabaha günaydın.. Şehir
haritamızı kapıp direk metro istasyonunu aramaya
koyulduk. O metro istasyonunun ihtişamı,
duvarlarındaki işlemeler ve tarihi dokusu
karşısında ağzım açık kaldı doğrusu. Üstüne bir de
insanların hoşgörülü ve güler yüzlü halleri yok mu,
insan kendini evinde gibi hissediyor adeta. İlk
durağımız Roma’nın simgesi haline gelmiş olan
Collesium. Burada gladyatörlerle askerlerin
savaştırıldığını öğrenme fırsatı yakaladım ve adeta
tüm oturma düzeni ve dövüşler gözümde
canlandı. Şimdi bu satırları yazarken bile o günkü
heyecan ve merak dolu dakikaları tekrar
yaşıyorum..2
Bu tarihi şehrin meydanlarında, Arnavut kaldırımlı caddelerinde ve yemyeşil
parklarında dolanırken aslında bu şehre ne kadar yabancı olduğumu fark ediyorum. Evet,
yeni bir yerde bulunmanın, orayı tanımanın verdiği haz göz ardı edilemez; fakat burada her
şey biraz uzak sanki bana. Değişik yemekler, farklı kokular, dakikası dakikasını tutmayan hava
sıcaklığı.. Yeni bir şehre alışmanın
ne kadar zor bir durum olduğunu
düşündürüyor bana bu şehir.
Son durak; İspanyol
Merdivenleri. Çoğunlukla gençlerin
takıldığı bir yer olmasından mıdır
bilinmez, çok benimsemişim ben bu
uçsuz bucaksız merdivenleri. Her bir
basamağında oturup dondurma
yemek ya da selfie çekinmek farklı
tatlar verecekmiş gibi hissettim usul
usul adımlarken basamakları.
Elimizde oraların meşhur
‘gelato’suyla birlikte oturduk köşe
başına ve seyre daldık. Önümden bisikletli gençler, yürüyüşe çıkmış yaşlılar ve bir dolu turist
geçti. Fakat köşedeki çocuk seyyar satıcı dikkatimi çekti, acaba onun hayali neydi, onun da
hayali bizimki kadar uçsuz bucaksız mıydı? Düşündüm, yahu ne çok çeşit insan var bu
dünyada, kim bilir ne hayatlar yaşanıyor sessiz sedasız. Saatlerce bıkmadan usanmadan
izledim, belki de ortam çok güzeldi bilemiyorum. Ayrılamadık bir türlü. Neyse, her güzel şeyin
bir sonu vardır derler ya. Bu etkileyici rüyadan otelimize varıp da eşyalarımızı toplamaya
başladığımızda uyandık.
Aslında şehirleri birbirinden farklı kılan orada ne gördüğün değil, ne görmek, ne
hissetmek istediğindir. Örneğin sen turistik amaçlı çıktığın bir gezide daha çok katedralleri,
sarayları incelersin, fakat oradaki yaşam tarzlarını, insanların davranışlarını, verdikleri
tepkileri, kısacası küçük ama bir o kadar da önemli ayrıntıları kaçırırsın istemeden. Şehir
dediğin seni kısa zamanda da olsa ne kadar içine çekebildiğidir belki de. Son olarak, Roma
gerçekten anlatmakla bitmeyecek kadar dolu dolu, harika eserlerle süslü, kısacası hayal
gücünüzün sınırlarını zorlayan bir kent. Eğer ki bir gün buraya gelme şansını yakalarsanız,
başınızı kaldırın ve bu şehri hissetmeye başlayın!",9.0,3.0,3.0,3.0
8686,GEYİKLERİN ARASINA BİR YOLCULUK,,"yerler görmek ve yeni aktiviteler yapmak, beraber yemek yiyip bir şeyler içmek hep hoşuma
gitmiştir. Burada özellikle de yurt dışı gezilerinden bahsediyorum. Farklı ülkelerin
sokaklarında gezmek, farklı dilleri konuşan insanlarla aynı havayı solumak, farklı kültürleri
tanıyıp farklı lezzetler tatmak…
Benim için, gezdiğim yerlerin her birinin ayrı bir önemi vardır ama elbette bazıları
daha büyük yer tutar zihnimde. Bu gezilerden biri de Lapland, Finlandiya. Bu geziyi bir tur
şirketiyle beraber yaptık. Bu tur şirketinin en önemli özelliklerinden biri de seçtikleri ulaşım
araçlarıydı.
Helsinki’ye uçuşumuzun ardından şehir turuna başladık. Tarihi mimari Avrupa’da
gezdiğim birçok şehirde olduğu gibi beni büyüledi. Dar sokaklardan geçerken kendimi
geçmişteymişim gibi hissettim. Sanki ilerideki sokaktan atlı bir araba belki de bir şövalye
çıkacakmış gibi geldi. Hava karardıkça sokaklardaki ışıklarla loş bir ortam oluşması,
dışarıdaki soğuk havaya rağmen içimi ısıtmıştı. Bizim gittiğimiz zaman tam yılbaşı dönemi
olduğu için çoğu yerde süsler ve ışıklar vardı. Deniz kenarındaki Esplanadi Park’ta da birkaç
tane ağaç ve geyik heykelleri de ışıklandırılmıştı. Onları filmlerde kutsal bir varlığın parlama
efektine benzettim. Ardından bu turu seçmemizin sebeplerinden birine doğru yola çıktık,
Helsinki Tren Garı’na.
Daha önce uzun bir yolculuk için hiç trene binmemiştim. Treni beklerken bir
kompartımanda uyumanın ne kadar ilginç olabileceğini düşündüm ve heyecanlandım. Tren
geldiğinde bavulumu kalacağım yere taşırken heyecanım iyice arttı. Ayrıca ailemle farklı bir
kompartımandaydım ve bütün oda bana aitti. En başta alt yatakta mı yatsam üst yatakta mı
diye düşünürken aklıma bir şey takıldı. Odada bir tane el lavabosu vardı ama tuvalet yoktu.
Ben bunu o ana kadar hiç düşünmemiştim ama üstünden gelinemeyecek bir problem
olmadığını biliyordum.
Sabah uyandığımızda Finlandiya’nın kuzeyinde olan Levi Kasabası’na gelmiştik. Bu
küçük kasaba bir kayak kasabasıydı ve büyükçe bir pisti vardı. Biz orada kayak
yapabileceğimiz zamanımız olmayacağını düşünüp kayak pantolonu getirmemiştik ve buna
pişman olduk. Kayak montumuz vardı, kayak ekipmanlarımızı da oradan kiraladık fakat
normal pantolonla kaymak zorunda kaldık. Pistteki insanlar bize bakmasa bile az da olsa
utanmıştım çünkü herkes güzel güzel kayak kıyafetlerini giymişlerdi. Kafalarından da çok
üşüyeceğimiz fikrini geçirdiklerine eminim. Fakat ilk birkaç saat boyunca hiç üşümedik ve
bunun için şanslı olduğumuzu düşündüm.
Elbette böyle düşünmeye başladıktan hemen sonra hava kararmaya başladı. Saatin üç
olduğunu görünce şaşırdım. Bu şekilde olacağını gitmeden önceleri biliyordum ama bu
kadarını tahmin etmemiştim. Orada yaşayan insanların buna nasıl dayandıklarını merak ettim.
Ben de bir sene boyunca Kanada’da yaşamıştım. Orada da güneş beş olmadan batıyordu ve
sürekli kapalı bir hava olması boğuyordu beni. Sonra da oradaki insanların ne kadar mutlu
göründüklerine bakarak onları takdir ettim. Tabii rol yapıyorlarsa bilemiyorum.Ertesi gün çok eğlenceli bir etkinliğimiz vardı, Husky kızak turu. Daha önceden
yaptığım için ne kadar zevkli olacağını biliyordum. O anılarım kızağa ilk bindiğimde kafamda
canlandı. Fakat eskiden bindiğim kızak bu kadar hızlı hareket etmiyordu. Hızlı gitmemiz
dolayısıyla da kızak sürekli zıplayıp duruyordu ve biz de onunla birlikte hopluyorduk. Sert
zemine çarpmaktan canım iyice acımaya başladı ve keşke daha yumuşak bir şeye oturuyor
olsaydım deyip durdum. Buna rağmen o hayvanların heyecanını kendi içimde hissediyordum,
soğuk havanın yüzüme vurması da üstümdeki battaniyeye daha çok sarılmam gerektiğini
söylüyordu.
Başka bir gün bir rüzgar daha bana battaniyeme sarılmamı söyledi. Bu sefer de ren
geyiklerinin çektiği bir kızaktaydık. Bu kızak daha yavaş gittiği için kendimi daha rahat
hissediyordum. Etrafımdaki manzarayı zıplamadan izleyip rahat rahat zevkini
çıkarabiliyordum. Bu sırada da kendimi küçükken izlediğim bir filmdeki adamlar gibi
hissettim. Filmde bir grup arkadaş karlar altındaki bir ormanda kayboluyorlardı. Sadece
kızağın ve birkaç tane ağaç hışırtısı dışındaki sessizlik bana bunu düşündürmüştü. Tam da
yolun ortasında ensemde bir nefes hissettim. O sırada aklımdan onlarca şey geçti. Meğerse
sadece arka arabayı çeken geyiklerden biriymiş. O anı da hemen fotoğrafladım.
Benim için gezideki en güzel anlardan birisi de yılbaşı gecesiydi. Restoranda yemeğe
başladığımızda ilk olarak küçük bir top tavuk geldi. En başta porsiyonları küçük diye
düşündüm. Tam bu sırada çorbayı getirip üstüne döktüler. Ne kadar ilginç bir servis şekli diye
düşmeden duramadım. Buradaki yemeğin ardından yeni yıla girmek için kayak pistine gittik.
Zamanı geldiğinde her yerde havai fişekler patlamaya başladı ve o kadar küçük bir kasabada
bile bu kutlama beni çok şaşırttı. Belki bu yüzden orada yaşayan insanlar mutluydu,
kutlamaları muazzamdı. Elbette havai fişeklerden sonra yaptığımız hakkında aynı şeyi
söyleyemeyeceğim. Karların üstüne oturup buz gibi şarap içmek pek mantıklı bir aktivite
değildi. Soğukluğu önce dişlerimde sonra da bütün vücudumda hissettim. Tatil boyunca
üşümediğim kadar orada üşüdüm sanırım. Keşke elimde o kadeh yerine bir kupa içinde sıcak
çikolata olsaydı diye geçirdim.
En sona geldiğimizde ise her gezide olduğu gibi bu gezide de güzel ve hayatımı geri
kalanı boyunca hatırlamak istediğim anılar kazandım. Dönüş için ikinci kez trene bindik.
Tabii ilk seferki ki kadar ne heyecanım vardı ne de enerjim. Raylardan çıkan ses ninni gibi
geliyordu kulağıma. O akşam yatmadan önce düşündüğüm tek bir şey vardı: Keşke bu gezi
hiç bitmese…
Alkım Önen",8.0,3.0,3.0,2.0
1003,Ufuk Bora Üşümüş,,"Günümüz eğitim ve iş hayatında, bireylerin kendilerini kanıtlayabilmesi, “ön plana”
çıkarabilmesi ve iyi bir konuma gelebilmesi için “yaratıcılık” önemli bir yer arz etmektedir.
Farklı düşünen, işine kendi yorumunu katan ve yeni ürünler ortaya çıkaran kişiler; “sıradan”
hâle gelmiş, eskimiş ve geçerliliğini yitirmiş olguları kırarak, evrenimizi ve düşünce yapımızı
günceller. Bu güncellemenin öncüleri el üstünde tutulur, ön plana çıkar; yarattıkları fark,
onları milyarların arasından açığa çıkarır. Bu “ön plana çıkma” süreci, reklam ve tanıtım
gerektirdiği için her yaratıcı birey fark edilemeyebilir, yok olup gidebilir. Farklı düşünce
denince akla dünyanın önde giden teknoloji firmaları, yöneticileri ve mühendisleri gelebilir
ama atlanılan birçok “sıradan” insan da var; deliler, şizofrenler… Yakın zamanda okuduğum,
Okay Uludok’un, 40 Şizofrenden 1 Öykü adlı yapıtı; ne denli yaratıcı düşüncelerin, kurguların
ve hikâyelerin sönüp gittiğini fark etmemi sağladı. Beni, nasıl daha yaratıcı olup,
düşüncelerimi günlük hayatla bağdaştırıp, mantıklı ve anlaşılır bir şekilde nasıl
açıklayabileceğim üzerinde düşünmeye sevk ederken; neyin “normal” neyin “anormal”
olduğunu sorgulamama sebep oldu.
Günlük hayatta “anormal” olarak tanımlanan, benim az önce “sıradan” olarak tanımladığım
deliler ve şizofreniler, farkında ol(a)madığımız boyutta yaratıcı bireyler aslında. Okuduğum
kırk öyküde de şaşkınlık ve hayret içerisinde kaldım; bazı düşünceler saçma gelirken
bazılarına hayal gücüm yetmedi bile. Bu insanların “anormal” olarak sıfatlandırılmasının
sebebi bu olsa gerek; “çoğunluğu” normal olarak baz alan toplumda, kalıplaşmış değer
yargılarına ters gelen düşüncelerin “saçma” olarak nitelendirilmesi ve bireylerin “anormal”
olarak damgalanması… Tamam, hepimiz biliyoruz ki “şizofreni” bir hastalık; görsel ve işitsel
halüsinasyonların bireyin “gerçeği” karıştırmasına sebep olan bir hastalık. Ama şunu kabul
edemiyoruz ki onların da gerçeği bu, normali bu. Onların düşüncelerini reddetmektense saygı
gösterip göz önünde bulundursak kim bilir teknoloji, tasarım, edebiyat ve felsefe ne kadar
ilerleyecek. Herkesin elinden düşmeyen kurgusal metinler, hangi akla hizmet yazıldı acaba?
Vampirler, kurtadamlar, büyücüler; elfler, jediler, orklar, çok mu mantıklı karakterler de bu
kadar ön plana çıktı? Bunlar yaratıcı düşünceler, var olmadığını bildiğimiz (!) ama
yaşayışlarını okumaktan ve hayal etmekten keyif aldığımız figürler. Peki bizim ne farkımız
kaldı şimdi delilerden, şizofrenlerden? Onların hayalleri, gerçekleri iken; biz, hayalle
“gerçeği” ayırt edebiliyor(muş)uz; sanki neyin gerçek olduğundan yüzdeyüz eminmişiz gibi.
Var olmadığını bildiğimiz figürler demiştim, peki kime göre neye göre yoklar? Ya gerçekten
varlarsa? Şu anki teknolojimizin, bilimin ve beyin gücümüzün bundan emin olabileceğini
söylersek, büyük bir yanılgı içerisindeyiz demektir. Sınırları keşfedilmemiş evren ve
beynimiz dururken kesin yargılar söylemek normal mi sizce? Şimdi kim normal kim anormal?
Ben normalim, sana sorsam sen de normalsin, “peki ‘normal’ ne?” desem “biziz” mi
diyeceksin? Bu kavramların belli cevaplarının olmadığını, kişiden kişiye değişebileceğini
söyleyebilirim. Delileri ve şizofrenleri “sıradan” diye tanımlama sebebim de bu; birisinin
normali, başkasının anormali olabilir. Peki yaratıcı düşünceyi bize göre “normal” olanlarla
sınırlandırmamız mantıklı mı? Bize saçma gelen düşünceler aslında yaratıcı değil mi? Hayır,
yaratıcı. Sen yürüyen uçak hayal edebildin mi? Ya da “Allah” diyen tirbuşon? Hayır çünkü
bunlar sana saçma geldi ama başkasına mantıklı, komik ve hatta “mümkün” gelmiş olabilir.Ufuk Bora Üşümüş
Bunları göz ardı etmek, bizim düşünce evrenimizi kısıtlar. Çocuklar için çok yaratıcı derler
ya, boşuna değil; neyin (bilimsel olarak) mantıklı neyin mantıksız olduğuna karar verebilecek
yaşta değiller ve her şeyin var olabileceğini düşünmekteler. İlerde bunu kısıtlayan da eğitim
sistemi. Halbuki şu an çoğumuza saçma gelen fikirler, başyapıt olabilecek kurgusal edebi
metinlerin konuları olabilir. Yaratıcı olmak da bu yüzden önemlidir iş ve eğitim hayatında
zaten; çoğumuz birçok düşüncemizi “imkânsız” ve “mantıksız” olarak sınıflandırıp çöpe
atarken, bu düşünceleri mantıklı ve mümkün kılan, günümüz koşullarına uyarlayıp, bizleri
ikna eden insanlar ön plana çıkıyor, fark yaratıyor bu dünyada.
Yaratmak Tanrı’ya mahsustur derler. Peki ya Tanrı, insanoğluna aklı ve düşünme
kabiliyetini verirken yaratıcılık özelliğinden de bir parça aktardıysa? Ya biz farkında
değilsek? Saçma diyip kenara attığımız fikirler ya ilahi bir gücün ürünleriyse? Ya deliler ve
şizofrenler, Tanrı’nın dünyaya yansımalarıysa? Hayır, onlarda bizler gibi “sıradan” ancak
farklı “normal” lere sahip insanlar. Bizim düşüncelerimiz “yaratıcılık” iken onlarınki neden
“saçmalık” olsun? Hepimiz Tanrı’nın yansımasıyız, hepimizin kendimize göre mantıklı
düşünceleri var. İş ve eğitim hayatında önemli olan bu düşünceleri başkalarına da kabul
ettirebilmek; delilerin yapamadığı bu olsa gerek.",8.0,2.0,3.0,3.0
7529,Bir Dostluk Kervanı,,"saklambaçlar, evden kopardığımız beş lirayla bakkala depar atmamız, yatıya kalmak. Bunun
sebebi belki de çocukken yaşadıklarımızın hafızamızda daha çok kalmasıdır. Ya da şimdinin
aksine o zamanlar daha aktif ve çevremizle daha çok etkileşimde olduğumuz içindir. Ama
kesin olan şudur ki; çocukluk arkadaşları unutulmazdır.
Milenyum çocuğu olarak da bilinen Z kuşağının ilk örneklerinden biri olarak, bunları
yaşayabildiğim için çok minnettarım. Zira Z neslinin büyük bir çoğunluğu bundan mahrum.
Şu anki jenerasyonun sorununun teknoloji olduğunu sanmıyorum, yani demek istediğim
direkt olarak sebebi teknoloji değil. Ailelerin yetiştirme şekli. Bu dönemde ağlayan bir
çocuğun eline eğitici bir oyuncak vermek yerine tablet vermeyi seçen veya video açıp
çocuğun beynini göz göre göre yıkayan ebeveynlere çok sık rastlıyoruz. Bu ebeveynler için
daha kolay olabilir ancak çocuk büyüyünce işleri bir o kadar zorlaşacaktır. Bunun yanı sıra
semt etkeni var, bazı semtler mahalle kavramını sürdürmeye devam ediyor ancak çoğu semt
koca siteler olarak bölünmüş halde. Sitelerde mahalle maçı yapamazsınız, bulunduğu yere
yakın bakkal olmaz, yerine süpermarket zincirleri olur, ortam o kadar kısıtlıdır ki çocuklar
inip oynamaya anlam veremez ve evde oturup sanal ortama gömülürler.
Beni çocukluğuma götüren ve dostluk kavramını tekrar yaşamamı sağlayan bir film
oldu Stand By Me. Film beni o kadar içine çekmişti ki normalde güç bela hatırladığım
anılarım kıvılcımlandı, sanki apartmanımızın arka bahçesinde yine yedi cihana savaş açmaya
hazır çocuklardık, bu özgüveni veren şey de bisikletlerimizdeki dört tekerden kurtulmak
olabilirdi. Filmdekine nazaran arkadaşlarımla çıktığım en uzun yolculuk sadece bir iki sokak
aşağıdaki bakkala yürümekti. Ancak parkta yaptığımız kamp bu Amerikalı veletlerin
yaptıklarını aratmaz düzeydeydi. İnsan üstünden zaman geçtikçe çoğu şeyin kıymetinin
farkına varıyor. Şimdi o arkadaşlarımdan biri başka şehirde, birinin iletişim bilgileri yok.
Aradan yıllar geçmiş zaten, geçmişi ortaya dökmenin ne anlamı var değil mi? Bu yüzden
zamanın kıymetini bilin, geçmişi geçmişe bırakın, elinizden kayıp giderse şimdiniz mahvolur.
Geri dönüp bakınca pişmanlıkla geçirilmiş zamanı kimse istemez. Zira zaman hızlı akıyor ve
kimseyi beklemiyor.Zamanın çok çabuk geçtiğini ve her
geçen gün bir şeyler kaybettiğimizi
hatırlatması için bir filme ihtiyaç yok
tabii ki. Bu farkındalık kendimizde her
zaman bulunmalı. Arkadaşlarımızla,
ailemizle, sevdiklerimizle, yapmayı
sevdiğimiz şeylerle geçirdiğimiz zamanın
kıymetini bilmeliyiz ve geriye dönüp
baktığımızda pişmanlık duygusu
hissettirmeyecek güzel hatıralar yaratmalıyız tıpkı bu filmdeki çocukluğunu anlatan amcamız
gibi. Büyüdükçe değerlenecek olan anılarımız belki bir zamanlar var olan dostluğa dair tek
kanıtımız olacak kim bilir.
Elbet bir gün gelir en yakın arkadaşlar bile görüşmeyi keser, dostluklar biter, geriye
sadece eski fotoğraflar ve defterler kalır. Bunun için zamanında olabildiğince çok anı
biriktirmek, çocukluk döneminde olabildiğince yaramazlık yapmak, eğlenmek, tozutmak,
kirlenmek ve bol bol dayak yemek gerek. Gençlik döneminde de aynı, serserilik yapmadan,
etek peşinde koşmadan geçirilmiş bir gençlik gerçekten yaşanmış sayılabilir mi? Gelecek
kaygısı da tam gençlik döneminde ortaya çıkar. Ancak bence bu kaygıyla kendimizi yiyip
bitirmemizin bir anlamı yoktur. Gelecek kendini öyle iyi gizlemiştir ki, kimin istediği işe
kavuşacağı, kimin hayalindeki ülkeye gideceği, kimin hayata gözlerini yumacağı belli
değildir, bu yüzden geçmişi geçmişte, şimdiyi şimdide, geleceği de gelecekte yaşamak en
iyisi. Eğer sevgili okurum, bir ebeveynseniz, çok geç olmadan çocuğunuzu sık sık dışarıya
çıkıp arkadaşlarıyla vakit geçirmesi için teşvik edin, çünkü çocukluk arkadaşları
unutulmazdır.
Uğur SelenKaynakça:
Reiner, Rob. Stand By Me. Columbia Pictures, 1986. Film.
Coppertone, Buzzfeed. “Ultimate Ranking Of Iconic Summer Movie Scenes”. Jul 18, 2014,
https://www.buzzfeed.com/coppertone/ultimate-ranking-of-iconic-summer-movie-scenes.",8.0,2.0,3.0,3.0
995,Okan Terzi,,"İnsanlar hayatlarının bazı dönemlerinde hayal kırıklıklarıyla dolu bir yalnızlık yaşarlar. Bu
yalnızlık sürecini kimi insan daha kolay atlatırken kimileri de daha sancılı geçirir. Ben de bu süreci
sancılı yaşayanların tarafındaydım sanırım. Hayatıma dönüp baktığımda hayal kırıklıklarından
başka bir şey göremiyordum ya da hayatıma bakmayı bilmiyordum. Hayatım diye bir şey var
mıydı ona da pek emin değildim açıkçası. Sadece yaşıyordum, tabii buna yaşamak denilebilirse…
Hayal kırıklıklarımla beraber diğer tüm günlerimin kopyası diyebileceğim bir günü daha yaşarken
bir resim çıktı karşıma. Casper David Friedrich’in Bulutların Üzerinde Yolculuk adlı eseriydi bu.
Resmi görür görmez başımdan aşağı kaynar sular dökülmüş gibiydi çünkü bu resim sanki benim
iç dünyamın kaleminden çıkmıştı. Resim, iç dünyamın bir yansımaydı. Resimdeki suların dalgalı
hareketi, iç dünyamdaki çırpınışların dışa vurumu gibiydi. İçimdeki hayal kırıklıkları da suların
kıyıyı vuruşu gibi içime sert darbeler indiriyordu. Resimdeki o kasvetli hava, sisli hava ruhumun
girdiği o karanlık ruh halini temsil ediyordu. Kasvetli havanın yavaş yavaş fırtınaya dönüşü gibi
içimdeki fırtınanın zamanı da yaklaşıyordu. Şüphesiz ki resmin benim iç dünyamla sıkı ilişkilerinin
olduğunun en büyük göstergesi de uçurumun kenarında, kayalıklara yakın duran adamdı. Bu
adamın saçları rüzgardan dolayı fazlasıyla dağılmıştı ve resimdeki uçurumun kenarındaki adam
yoğun esen rüzgarda ayakta kalabilmek için elindeki bastonundan güç alıyordu. Fırtınada yitip
gitmemek için elindeki bastonuyla tüm bu zorlu şartlara karşı ayakta kalmaya, güçlü durmaya
çalışıyordu. Resimdeki adama karşı nedenini anlayamadığım kadar yoğun bir şekilde acıma
duygusu hissediyordum. Fırtınanın ortasında yalnız bir şekilde duruşundan dolayı mı yoksa
fırtınaya karşı korkusuz bir şekilde karşı koyuşundan mı bilemiyordum ama çok yoğun bir acıma
duygusu hissediyordum, bunu biliyordum.Hayal kırıklıkları ve buna bağlı olarak ortaya çıkan yalnızlık insanı insan yapan
duygulardan sanırım. Yalnızlık, her insanın içinde daima taşıdığı bir boşluktur ve insanlar
hayatlarının bazı dönemlerinde bu boşlukla beraber yaşarlar. Bu boşluk öyle büyük bir boşluktur
ki insan bu boşluğu doldurmaya çalışır ancak tüm bu doldurma çabaları boşunadır. Yalnızlık,
topluluklar içinde insanın kendi sessizliğinde boğulmasıdır. Yalnızlık en çok da o boşluğun
dolmayacağını bile bile dolması umudunu taşımaktır. Şiddetli bir yağmurdan sonra gökkuşağını
beklemektir yalnızlık ancak o gökkuşağı hiçbir zaman ortaya çıkmaz ve o yağmur da asla dinmez.
Yağmur dinmediği gibi daha da hızlanır ve insanın canını daha da acıtır. İnsan güçlü kalmaya
çalıştıkça yağmur bedeninde daha ciddi yaralar açar aynı yalnızlığın insanın ruhunda açtığı
yaralar gibi. Ruhumdaki bu boşluk ve yaraların acısını en üst düzeyde yaşarken çıktı resimdeki
adam karşıma. Bu adam hem yalnızlığı hem de yalnızlığa karşı dimdik ayakta durmayı
simgeliyordu benim için. Yoğun fırtınanın içinde öylece durup yalnızlığı simgeliyordu aynı
zamanda yalnızlıkla beraber içindeki yaralar ve boşluğa rağmen yalnızlık onu yıkamamış, dimdik
ayakta duruyordu. Resimdeki her nokta, içimdeki yalnızlık anlayışının dışa vurumu gibiydi.
Yalnızlık en çok da resimdeki adamın durumunda değil midir? Fırtınanın ortasındır, ne sesini
duyan biri vardır etrafında ne de yardım etmeye gelen… Ne içindeki fırtınadan kurtulabilirsin ne
de o fırtınayla yaşayabilirsin. Ressamın da eserinde ortaya koyduğu gibi tek yapabileceğin
fırtınanın karşısında durabilmektir yapayalnız bir şekilde. Resmin benim iç dünyamın kaleminden
çıkmış olabileceği düşüncesinin en büyük nedeni de yoğun bir şekilde acıdığım fırtınaya karşı
koyan adamdı. İşin en acı tarafı da bu adam benden başkası değildi.",9.0,3.0,3.0,3.0
5610,İKİRCİKLİ YALNIZLIĞIN PORTRESİ,,"boya, 43"" x 67 1/2"" /110 x 171,5 cm (Nationalgalerie, Staatliche Museen, Berlin)
Öyle bir şeydir ki yalnızlık; ya huzur verir sahibine denizin kenarında, ya da özendirir onu
ufukta beraber uçan martılara. Hayatım boyunca bu iki duyguyu da tattım, ne var ki
Friedrich’in Deniz Kenarında Keşiş’ine bakınca ne hissettiğimi anlamam mümkün değil. Bir
yandan melankolinin büyüsü beni resmin içine çekiyor, öbür yandan bu adama ne kadar
benzediğimi gördükçe kafamı çevirmek, resimden kaçmak istiyorum. Böyle mi hisseder her
yalnız insan, yoksa resmin basitliğine aldanıp değersiz olduğuna mı karar verir?
Gösterdiği şey çok basit gerçekten ressamın, keşiş o kadar küçük ki resme göre ve dünya
öylesine büyük ki… Keşişi anlamak da öylesine kolay mı peki?
“Belki de bir tanrısallık var işin içinde, devleşmiş eserinin yanında küçücük kalmış bir ilahi
figür bu” diye düşünüp hüzünlendiğim oluyor; çünkü ben istiyorum ki bu küçük siluetmükemmel olmasın. Gizli gizli yalnızlığın kusursuz olmamasını istiyorum, onu basitleştirip
insana özgü kılmak tek olmanın üzerime bindirdiği yükü hafifletiyor belki de; bilemiyorum.
Tablonun renkleri en sevdiğim renk olan mavi ve görmekten tiksindiğim gri tonları arasında
değişiyor. Mavi huzuru arayanların rengidir, belki de mutludur keşiş denizin kıyısında. Öbür
yandan gri göğe başını kaldırdığında bir hüzün çökmez mi omuzlarına? Hayatta da böyle
kararsızım… Ne mutlu ki keşiş de kararsız, Khan Academy’de figürü bir soru işaretine
benzetmiş yazar. Bu benzetmeyi görünce sevindim, çünkü görüşümde “yalnız” değildim.
Kararsızlığı başkalarının yardımıyla yenebilmek kötü bir şey, çoğu zaman yenemediğim için
çok benziyoruz keşişle.
Keşişin yüzü tabloyu izleyen, onun bu özel yalnızlık anına şahit olan bizlere bile dönük değil.
Neye benzediğini, ne hissettiğini bilemiyoruz. Silik bir figür sadece o ve resmin bütünüyle
anlamlanıyor. Çoğu zaman diyorum ki, neredeyse hayatımıza giren her insan bir soluk figür
bizler için. Kalabalıklar bizi yalnız olmadığımıza inandırıyor, ama ben yalnızlıkla içli dışlı biri
olarak söyleyebilirim ki en beter, en keyifsiz şeydir kalabalıklardaki yalnızlık; ikiyüzlülük
barındırır içinde. Bu yüzden mutluyum ki keşiş sofistike bir yalnızlık yaşıyor, üzülüyor belki
ama bir maskeli balo dönmüyor etrafında. Düşünüyorum da Murathan Mungan’ın Yeni Türkü
için yazdığı Maskeli Balo adlı şiirin Anatolian Rock sitesinden aldığım aşağıdaki dizelerinde
yaşadığı buhranı yaşamıştır belki de keşiş;
“Yaktım gemilerimi
Dönüş yok artık geri
Tak etti canıma bu maskeli balo
Bu maskeli balo ve onun sahte yüzleri”
Her ne olduysa, başından acıklı bir olay geçtiyse de ne mutlu atlatmış ve dingin denizin
karşısında istirahate çekilmiş keşiş. Kim bilir manastıra kapanmaktan bile daha dindar bir
yolculuktur belki de bu… Üzüntünün ağırlığıyla da olsa, bu olmuşluğa ermek güzel olsa gerek.
Onca kelam ettim, görüyorsunuz ki kendimi özdeşleştiriyorum keşişle… Oysa hala
tablonun anlamıyla ilgili “kesin” olduğuna inandığım bir iki kelime etmedim. Çünkü etmem
gerekmiyor da ondan! Tabloda ben bana benzeyen, yalnız bir adam görüyorum ve bu yazarın
iç dünyasıyla ya da onu çizerken kapıldığı hislerle doğrudan bağlantılı olmak zorunda değil.
Bence değil. Bir şeyleri keskin çizgiler içinde anlamlandırmaya çalıştığımız için esas değerli
olanı yitiriyoruz.
İlla kesin bir şeyler duymak istiyor, “ben bu yazıyı neden okudum şimdi?” diye mi
düşünüyorsunuz? Buyurun size tablo hakkındaki asıl fikrim: “Yalnızlık nedir?” sorusunun
yanıtıdır bu resim. Nasıl yalnızlık herkes için farklı manalara bürünüyorsa, tablo da o manaları
üzerine takınır ve her özde ayrı bir iz düşüm yaratır bence; ruhumuzun en kuytusunu
aydınlatır ve kendi gözlerimizin önüne serer sadece.
Melin OkandanKaynakça:
Friedrich, Caspar David. Deniz Kenarında Keşiş (Monk by the Sea). 1809 civarı. Tuval üzerine
yağlı boya. Nationalgalerie, Staatliche Museen, Berlin.
Politt, Ben “Friedrich, Deniz Kenarında Keşiş” y.y. t.y. Web. 27 Ekim 2017
Busella, “Maskeli Balo” y.y. 22 Haziran 2006. Web. 27 Ekim 2017",8.0,3.0,2.0,3.0
7166,DAMLA ARSLAN,,"Gücün tanımı sözlüklerde, “fizik, ahlak, ve düşünce yönünden bir etki
yapabilme veya bir etkiye dayanabilme yeteneği” olarak ya da “sınırsız ve
mutlak nitelik” olarak geçmektedir. Ama bugünlerde yaşanılanlara bakılırsa güç
bir bireyin ya da bir topluluğun istediği her şeyi, istediği yerde, istediği zaman
yapabilme özgürlüğü anlamına geliyor ve bu insanoğlunun en zayıf noktasıdır
çünkü asla daha güçlü olma isteğine karşı koyamaz. Gücün çeşitleri vardır; aşkın
gücü, zihnin gücü, para gücü… Bu birbirimizle yarıştığımız dünyada ise en çok
paramızın gücünü konuştururuz. Peki güç ne için kullanılır? Bugün ülke
yöneticileri ellerindeki güçle ne yapıyorlar? İşte “Kralın Tüm Adamları” filmi
siyasete atılan bir adamın nasıl değiştiğini neler yaptığını anlatıyor. Willie
Stark’ın güçle imtihanını izliyoruz.
Güç ve yozlaşmak kelimeleri yan yana gelince insanın aklına, Lord Acton
olarak bilenen İngiliz siyasetçinin “Güç yozlaştırır, mutlak güç mutlaka
yozlaştırır.” lafı geliyor. Evet güç yozlaştırır, çünkü yozlaşmış bir beyin ile kritik
kararlar veririz ve bu kararların doğruluğunu savunuruz. Yozlaşmak, insanın
duygularını bastırmasına yardım eder ve kararlar, başkası için ne kadar acı verici
olursa olsun uygulamaya konulur. Bir komutan düşünün, savaş halinde
askerlerinin ölmesi ve yaşaması onun vereceği emirlere bağlıdır ve herhangi bir
askere bir yakınlık hissederse bu kararı vermekte zorlanır çünkü empati kurar ve
merhamet hisseder. Aynı şey ülke yöneticileri için de geçerlidir ama onların
oyun alanları daha acımasız, kuralları daha serttir. Onların elindeki mutlak
güçtür ve bu güç, ne devletin tüm organlarını kendi elinde toplamak, ne de
halkın her kanadına hitap etmektir; mutlak güç, bir devleti yönetirken, senin
koltuğuna oynayacak, gitsin diye dört gözle bekleyecek, politikalarını sevmeyen,
seninle aynı çerçeveden dünyaya bakmayan, ayrıca seni olabildiğince iyi halde
tutmaya çalışan ve aynı zamanda halkın tepkilerine kulak asmanı sağlayacak
herkesi ve her şeyi devre dışı bırakmandır. İşte bu noktada herkesten ayrılır
herkesi ayırırsın.
Güç insanı yozlaştırırken herkesten ayrı tutar, diğer insanlara
karşı kapalıdır çünkü daha rahat edebilmelidir. Kimsenin bireyselolarak görüşlerine önem vermez çünkü daha rahat karar vermelidir.
Güç her zaman daha fazlası için teşvik eder. Hep en fazlası istenilir ve
elde edilir. İşte bu yüzdendir ki en güçlü olmak için hep cana kıyılır.
Önceden sadece toprak kavgası olarak yapılan savaşlar şimdi bir
ülkenin ekonomisi çökertilerek, iç karışıklıklara neden olunarak ya da
o ülkeyi kendilerine mecbur bırakılarak yapılıyorlar. İşte bu yüzdendir
ki bu insanlar sadece kendi ülkelerinin değil; dünyanın da geleceğini
ellerinde tutuyorlar. Peki nereye gidiyor geleceğimiz?
Maalesef ne bizim ne de geleceğimizin ilerleme kaydettiği yok
aslında, sadece kendini ve taraftarlarını düşünen yöneticiler, bir gün
kullanılır umuduyla geliştirilen nükleer silahlar, kutuplaşmayı artıran
organizasyonlar ve daha niceleri var. Hep kavgalar, hep savaşlar.
Yozlaşmış yöneticiler gördükçe yozlaşmış insanlar haline geldik,
fanatik olduk, bizden iyisini bizden güçlüsünü istemez olduk, her
zaman savaş haline hazırlıklı olduk. Olduk da ne oldu? Pir Sultan
Abdal’ın dediği gibi “Demiri demire vurdular, biri sıcak biri soğuktu.
İnsanı insanla kırdılar, biri aç biri toktu.” İşte tam da böyle oldu. Ne
ülke içinde ne de dünya üzerinde herhangi bir yerde güçlü-zayıf
ayrımına ve bunun sonuçlarına engel olunamadı.
“Kralın Tüm Adamları” filmi, bu noktada bize, bir liderin gücünü
nasıl kullandığını gösteriyor. Willie Stark aslında zengin olmayan,
öğretmen karısıyla insanları aydınlatmaya çalışan ama bazı
nedenlerden ötürü siyasete giren ve gerçekten “eşitlik” getirmek için
çalışan, zengin ve güçlü otoriteler bakımından sevilmeyen bir adam
haline geliyor. Ama maalesef her ne kadar güzel şeyler yapıp sınıf
ayrımını kaldırmaya çalışsa da gücün yozlaştırıcı etkisinden
kurtulamıyor. Gücünü kadınlar üzerinde kullanması, kendisini
desteklemek zorunda bıraktığı hukuk adamları yine kendisiyle
çalışmaları için insanları zorlamaları ve daha niceleri… Bugün bunun
gibi politikacılara, hükümetlere fazlasıyla rastlıyoruz ama durumumuzdaha kötü çünkü bir sürü insan ya ölüyor, ya açlık çekiyor, ya da
sefalet içinde yaşıyor. Ama hiçbir şey için geç değil. Hepimiz insan
olmayı hatırladığımız, fanatiklikten vazgeçtiğimiz gün, hırslarından
arınmış, elindeki gücün farkında olan ve bu gücü sadece insanlar için
kullanan yöneticiler seçtiğimizde her şeyin daha iyiye gittiğini
göreceğiz. Birbirimize, farklılıkları gözetmeksizin yaklaştığımızda her
şey daha umutlu olacak.
Kaynakça
Zaillian, Steven. Kralın Tüm Adamları. 2006.
Abdal, Pir Sultan. https://tr.wikiquote.org/wiki/Pir_Sultan_Abdal
Acton, John D. http://www.phrases.org.uk/meanings/absolutepower-
corrupts-absolutely.html",9.0,3.0,3.0,3.0
8500,YILDIZLI GECE’DE ÖLÜM,,"hayranlığı, evimizdeki bardak altıklarında bile Van Gogh’a ait resimlerin bulunması demek
oluyor. On yaşımdayken annemle sanatçının tablolarına baktığımızı hatırlıyorum.
Çocukluğuma dair çok şey anımsayamam, ama annemin beni kucağına oturtup bütün o
resimleri anlatması adeta beynime kazındı. Bildiği kadarıyla eserlerin hikâyelerini ve nasıl
çizildiğini de anlatıyordu annem. Beni en çok etkileyen eser ise Yıldızlı Gece olmuştu.
(https://artsandculture.google.com/asset/bgEuwDxel93-Pg?utm_source=google&utm_mediu
m=kp&hl=tr)
1889 yılında, Fransa’da kaldığı sanatoryumda çizmiş bu resmi Van Gogh. Sanatçının bu
resmi gerçeğine bakarak mı, yoksa sadece hayal gücünü kullanarak mı yaptığına dair
tartışmalar hiç önem arz etmiyor benim için. Bu tabloyu, gördüğü şeylere kendi hislerini
katarak yaptı bence. Yaşadığı ruhsal iniş ve çıkışlar, kardeşi Theo’ya olan sevgisi, hastalığı
nedeniyle geçirdiği nöbetler bu resmi Yıldızlı Gece yapıyor. Çünkü hayal gücümüzde var olan
her şeyi aslında bir yerde görmüş olduğumuza inanıyorum. ‘Bizim’ hayal gücümüz olmasına
sebep olan şeyse kendi nefretlerimiz, sevgilerimiz, mutluluklarımız, üzüntülerimiz yani
‘bizim’ psikolojimiz. Van Gogh’un hayal gücünü de yaşadığı yerler, öğrendiği akımlar,
arkadaşlıkları, kardeşiyle ilişkisi yani kısaca hayatı oluşturdu. Bu nedenle diğer bütün eserleri
gibi Yıldızlı Gece de hem gerçekten gördüğü şeylerden hem de hayal gücünden bir şeylerbarındırıyor içinde.
Sanatçının bütün portreleri, otoportreleri, manzara resimleri bana büyüleyici geliyor. Ama
Yıldızı Gece’de bambaşka bir şey var beni içine çeken. Girdaba kapılarak dönen gökyüzü,
gökyüzüne uzanan alev şeklindeki servi beni kilitliyor adeta. Çocukluğum, geleceğim, annem
ve babam, kardeşim, arkadaşlıklarım hepsi gözümün önüne geliyor ve ölüm korkusu kaplıyor
benliğimi. Normalde ölümün bir gerçek olduğunu bilip soğukkanlı kalırım. Fakat bu eserde
beni korkutan, heyecanlandıran bir şey hissediyorum: ölüm. Korku vermesinin dışında bir de
büyülüyor beni anlamadığım bir şekilde. Gözlerimden yaşlar akana kadar izlemek istiyorum
Yıldızlı Gece’yi. Sevdiğim bütün insanları düşünüp ağlamak, onlar için korkmak, onlara
sarılmak istiyorum esere bakarken. Mantığı her şeyden üstün tutan ben, duygularıma
hapsoluyorum resmi izlerken. Belki de Van Gogh’u çok okuyup onu olduğu kadarıyla tanıma
şerefine nail olmak, sanatçının yaşadıklarının psikoljisi üzerindeki etkilerini çokça düşünmek
bana bunları hissettiriyor. Fakat ressamı ve hayatını sadece iki dakika düşünebiliyorum,
sonrasında umarsız bir bencillikle kendi hayatıma, sevdiklerime ve korkularıma yöneliyorum.
Basit materyaller olan tuval ve yağlı boyanın bir araya gelip de beni nasıl bu kadar
etkilediğini anlamakta güçlük çekiyorum. Çok fazla resim kültürü olan bir insan değilim.
Fakat annemin bana aşıladığı Van Gogh sevgisi, Yıldızlı Gece ile küçük yaşlarda tanışmam ve
bu resme çok derin anlamlar yüklemem bu tabloyu benim için çok özelleştiriyor. Eseri
incelemek aileme ve arkadaşlarıma daha çok değer vermemi sağladığı gibi, bir gün benim ve
çevremdeki herkesin gideceğini daha iyi idrak etmeme neden oluyor.
Amsterdam’da Van Gogh müzesine gideceğim gün içimde hem büyük bir heyecan hem de
biraz burukluk vardı. Çünkü Yıldızlı Gece New York’da MoMA’daydı. Van Gogh’un doğduğu
ülkeye gidip de onun en sevdiğim eserini görememek beni bir hayli üzüyordu. Fakat bütün bu
sıkıntı müzeye adımımı attığım anda son buldu. Müze gezimde sanatçının eserlerinden ziyade
çizim defterleri ve kardeşine yazdığı mektupları daha çok dikkatimi çekti. Müzeden
çıktığımda büyülenmiş haldeydim. İçerde ne kadar kaldım hatırlamıyorum bile. Müzenin
üzerimdeki etkisi bitince New York’ta modern sanatlar müzesine de gitmem gerektiğine kararverdim. Aklımda hâlâ Yıldızlı Gece vardı ve ben o eserin orijinal halini görmeden
ölmeyecektim!
Van Gogh, Vincent. The Starry Night. 1889. Yağlı boya. Modern Sanatlar Müzesi. New York.",9.0,3.0,3.0,3.0
5585,ETİKETİ OLMAYAN İNSANLAR,,"grup, aile üyelerinden, hemşehrilerden, aynı dine inananlardan veya aynı ırktan insanlardan oluşabilir.
Başka bir insan eğer bizimle aynı grubun içindeyse, o zaman başka bir sebep olmadan o insana karşı iyi
duygular taşımaya başlarız. Pazarda elma satan adamla memleketli çıkarsak eğer, bize özellikle en
güzelinden, ezilmemiş elmaları seçer ve üstüne bir de bize o elmaları biraz daha ucuza verir. Böyle
gruplara ait olmak faydalıdır, kaliteli ilişkiler için de güzel bir bahanedir.
Bir insana “Sen bizden birisin.” demekte herhangi bir problem yoktur. Asıl sorun birine “Sen
bizden değilsin.” dendiğinde başlar. Kimse kimseyi kayırmak zorunda değil ancak bir insan ötekileştirildiği
zaman sorunlar dizisi başlar işte. Biz kavramının yanına onlar kavramı eklenince bu sefer çatışmalar için
bir zemin oluşur. Çok fazla insan biliyorum, karşısındaki kişinin bireysel özelliklerine hiç bakmadan, onun
ait olduğu grubun duyduğu kadarki özellikleriyle yargılamaktan çekinmezler. Örneğin televizyonu
bozulan bir adam, sırf dinini veya ırkını beğenmediği için televizyonunu kapısının önündeki çok yetenekli
bir tamirciye götürmek yerine, iki mahalle ötedeki, alelade bir tamirciye götürmeyi tercih edebiliyor.
Veyahut, bir adam çıkıp Aleviye kız verilmeyeceğini söyleyerek, damat adayını daha hiç tanımadığı halde,
çocuğunun evlenmesine izin vermeyebiliyor. Kızının hayatının zindana dönecek olması onun bu
düşüncesinden daha önemli olmayabiliyor. Bu durumlar ne yazık ki sadece bu seviyelerde kalmıyor. Bu
denli ön yargılar ve ayrımcılıklar şiddetle birleştiğinde insanlıktan yoksun, kabul edilemez bir boyut
alıyor.
Nedir insanları bu denli öfkelendiren? Benim gördüğüm, insanlar öyle bir hal alıyorlar ki, biz ve
onlar kavramı onları öyle bir ele geçiriyor ki bir noktadan sonra “onlar”ın bu dünyaya bir hastalık
olduğunu düşünmeye başlıyorlar. Bir hastalığı yok etmek için çalışmak, çaba göstermek mübahtır,
dolayısıyla bu insanları da. Bu dünyada öyle insanlar var ki kendilerini kaybedip evindeki bir kara sineği
öldürür gibi bu kendilerine zıt grupta olduğunu düşündüğü insanların canına kıyabiliyorlar. Örgütler
kuruyorlar, hiç tanımadıkları insanlardan oluşan kitleleri, ideolojileri uyuşmuyor diye katlediyorlar. Bu
katliamları, yıkımlarını hayatlarının amacı ilan ediyorlar.
Benim canımı tek sıkan bu gruplaşmayı aktif olarak şiddete dökenler değil. Bunlara kayıtsız
kalarak ayrımcılıklarını pasif olarak yürütenleri de anlayamıyorum. Bir insan bireysel olarak tanıdığı
birinin ölüm haberinden, televizyondan duyduğu tanımadığı birinin ölümünden etkilendiğinden daha çok
etkilenir. Bu doğru ancak birisi evindeki rahat koltuğunda otururken eğer Fransadaki bir terör
saldırısından üzüldüğü kadar, Ortadoğuda olan aynı çaplı bir saldırıdan etkilenmiyorsa, ben böyle bir
insanın insanlık değerlerinden şüphe ederim. Bana göre, böyle olaylara gösterilen tepkiler seçim
yapılmadan, eşit düzeyde olmalıdır. Avrupadaki bir insanın canı, Suriyedeki bir insanın canından daha
kıymetli değildir. İnsan, her yerde insandır.
Peki diyorum, düşünüyorum, bu biz ve onlar gruplaşması nasıl dizginlenebilir diye. İnsanlar bu
düşünce yapısına hayatları boyunca öylesine maruz kalıyorlar ki artık böylesi yaklaşımlar kemikleşiyor.
Sanırım bu ayrılıkçı düşüncelerin yok edilebilmesi aynı Geçmişin Gölgesinde filmindeki Derek Vinyard gibi
çok büyük acılara maruz kalmak gerekiyor. Belki de o bizimkiler dediğimiz insanların çok berbatolabileceğini, diğerleri dediğimiz insanların da birer melek gibi davranabileceğini sadece şok edici
olayların sonucunda idrak edebiliyoruz.
Umarım insanları bu nefret dolduran gruplaşma huylarından kurtarmanın kolay bir yolu vardır.
Umarım vardır da ben bu yolu öğrenip küçük de olsa arzuladığım dünya için çalışırım. Umarım dünya öyle
bir yön alır ki içinde insanlar din, dil, ırk gibi etiketlerle ayrılmaz, farklı muamele görmez. Ne ölçüde
olursa olsun böyle bir dünya için katkı sağlayabilirsem ne mutlu bana!
Mertcan Temel",9.0,3.0,3.0,3.0
6994,Şevval Yaman,,"İSTEMEKTEN VAZGEÇME
Her birimizin mutsuzluktan kaçmak için bir çözüm yolu vardır değil mi? Kimimiz
arkadaşlarıyla kafa dağıtmaya çıkar, kimimiz müzik dinler, kimimiz ise bir sigara yakıp
düşünmeye başlar. Ben her şeyin bir sebebi olduğuna inananlardanım bu yüzden oturup bir
sigara yakar düşünmeye başlarım ve bu benim için daha rahatlatıcı oluyor. Düşünüyorum da
neden bizi üzen her şeyden kaçıyoruz, neden hiç oturup niye böyle oldu demiyoruz? Bu kadar
sonuca odaklanıp sadece üzülmek bizi nasıl çözüme götürecek? Bu yüzden benim çözümüm
artık kaçmamak oldu. Hayatta yaşadığımız her şeyin bir sebebi olduğuna inandığımı
söylemiştim bana göre yaşadığım mutsuzluk ya yeni bir mutluluğun anahtarı ya da beni daha
mutsuz edecek şeyler için bir geri dönüş, kurtuluş. Geçmişe dönüp baktığımda mutsuz olma
korkum yüzünden birçok şeyden öylesine vazgeçmişim ve şu anda bunun pişmanlığı çok
büyük. Artık endişelerimizin, korkularımızın bizi vazgeçmek zorunda bırakmasından çok
sıkıldım ve bunu değiştirmek istiyorum. Önemli olan bizim ne istediğimiz, korkularımızın bunu
değiştirmesine izin vermesek acaba şu an sahip olduğumuz şeyler değişmez miydi?
Tüm korkularımızın temel nedeni sonucunda mutsuz olacağımız düşüncesi, çoğu şeyi
sonunda mutsuz olacağız diye denemekten bile çekinir olmuşuz. Küçük bir çocukken 'ya
yapamazsam' korkusu ile isteklerimizim çoğu denenmeden vazgeçtim listesine atıldı.
Kendimizden emin olduğumuz nitelikleri geliştirmek yerine yapamayacağımızı
düşündüklerimizi deneseydik belki de bugün herkes hayallerinin ekmeğini yiyor olacaktı. İkinci
sınıfa giden bir erkek çocuğu sırf boyu uzun değil diye elindeki topu potanın yakınına bile
götüremiyor sırf arkadaşları basket atamazsa dalga geçmesin diye bu yüzden matematik
sınavından aldığı yüksek puanı daha da yükseltmeye çalışıyor ve basketbol oynamak onun için
aptalca bir fikir oluyor. İleride çok iyi bir basketbolcu olabilecekken sırf iyi olduğunu bildiği
için mecburen matematik öğretmeni oluyor. Biz en büyük zayıflığımızı eksikliklerimiz olarak
görsek de bana göre en büyük zayıflığımız cesaretimiz, isteklerimizden bu denli çabukvazgeçişimiz. Ne var sanki denesek? Yapamadık mı gülsünler katıla katıla gülsünler dönüp
insanları güldürebildiğimizi göreceğiz bundan güzel mutluluk var mı? Geriye dönüp keşke
demek yerine iyi ki denemişim demek varken hâlâ korkmanın bir manası olduğunu
düşünmüyorum.
Babam anlatmıştı ilkokuldayken çok iyi bir koşucuymuş ve en büyük hayali de milli
takıma girmekmiş. Bir gün milli takım seçmeleri için okuluna gitmişler ve babam ikinci
olmasına rağmen seçilememiş sırf zayıf ve kısa olduğu için. İşte o an babama çok kızdım, elde
edebileceği, kazanabileceği bir hayalden sırf seçilmediği için çabucak vazgeçmiş ve nedeni
başkalarının babamı o işe uygun görmemesi. Bırakalım artık bunları Allah aşkına, bırakalım da
insanlar bizim yüzümüzden vazgeçmek zorunda kalmasın. Köstek olmayı bırakalım destek
olalım birçok insan ya yapamazsam korkusu yerine insanlar ne der ne düşünür diye vazgeçiyor.
Kim demiş erkek çocuğu dans edemez, kız çocuğu dövüş sporlarıyla ilgilenemez diye. Kim
nasıl mutlu olacağına inanıyorsa onu seçsin biz de desteklemiyorsak bile susmayı bilelim. Bir
kız bir delikanlıya deli gibi âşıkken maddi durumlarının farkını dillendirip, kızı sevdiğine
karşı soğutmak bize ne katacak sanki? Bırakalım da para için aşkından mahrum kalmak onun
seçimi olsun. Bizim çirkin diye nitelendirdiğimiz gençler sırf biz “o sana bakmaz” dedik diye
aşkını itiraf edemeden vazgeçmek zorunda kalıyor. Birçok kız sırf sizin dilinize düşmemek
için çok beğendiği eteği rengi, boyu yüzünden alamıyor. Böyle bir hakka sahip olduğumuzu
düşünmüyorum. Hepimiz mutsuzluktan bu denli kaçarken insanları mutsuz etmek bizi
mutluluğa itmeyecek
Şu saatten sonra insanların hepsini değiştiremeyeceğimize göre kendimizle alakalı
değiştirmemiz gereken birkaç şey olabilir. Oturup düşününce bir yeniliği denemiş olmanın bize
katacağı tecrübe, heyecan sanki bunun için değdi dememizi sağlayacak gibi sadece eğlence için
bile denemek istediğim o kadar çok şey var ki. Kim ne der, ne düşünür diye kafa yoracak
vaktimiz olduğuna inanmıyorum hayat bizim hayatımız ve istediğimiz her şeyi başkasına zarar
vermeyecek şekilde yapabileceğimiz inancındayım bu yüzden kimse için kendimdenvazgeçecek değilim. Şu saatten sonra üzüleceksem bile kendi seçimim olduğunu bilerek üzülür
ona göre bir çözüm ararım. Kimse için hiçbir şeyden vazgeçmemiş olmak ise benim teselli
ödülüm olsun.",9.0,3.0,3.0,3.0
3106,Kemal Onur Güngör,,"KARADELİKLERİMİZ
Herkesin bir karadeliği var. Evet yanlış duymadınız ,herkesin kendine ait bir karadeliği var ve herkesin
karadeliği birbirinden farklı. Parmak izlerimiz gibi aynı, her biri şahsına özel. Hayatlarımızda sürekli bir
şeyler oluyor, yeni insanlarla tanışıyoruz, yeni hobiler buluyoruz, yeni iş teklifleri alıyor kabul ediyor
ya da etmiyoruz ama ne yaparsak yapalım verdiğimiz her karar iyi veya kötü karadeliğimizi etkiliyor.
Bazen aldığımız kararlar karadeliğimizi besliyor, onu büyütüyor ve baş edilmesi zor bir hale getiriyor
bazen de aldığımız kararlar karadeliğimizi küçültüyor ve daha sakin bir hayatı kısa bir süre de olsa
yaşamamızı sağlıyor. Garip olan şey ise aslında tüm bu kararları verirken karadeliğimiz de bizi
etkiliyor, aramızda inanılmaz ve karşı koyulamaz bir çekim ve etki tepki ilişkisi var; yumurta mı
tavuğu, tavuk mu yumurtayı doğurur mantığı gibi.
Emre Timur’un Şizofren adlı kitabında çok zekice ,burada yazarı övmeden edemeyeceğim,
gerçekten çok akıllıca düşünülmüş bir karakter var. Karakterin gerçek ismini bilemesek de ona akıl
hastanesinde ne dediklerini biliyoruz: Nietzsche. Lakabının Nietzsche olmasının sebebi ise kendisini
Nietzsche zannedip Nietzsche’ninki gibi bir pos bıyık bırakması ve bundan da ilgi çekici özelliği sadece
Friedrich Nietzche’nin sözleri ile konuşması. Aslında Friedrich Nietzsche karadeliklerimiz ile ilgili çok
güzel bir öneride bulunmuş ve bu sözü bizim Nietzsche’miz dillendirmiş bu kitapta “Nietzsche söze
girdi, tane tane ve hipnotik: İnsan, bir an önce kargaşasını, kendine anlam veren bir düzene
çevirmezse, yıldız doğurtmazsa karanlığına, yok olacaktır!”(94). Nietzsche de fark etmiş kendi
zamanında, onun kargaşa dediğine ben karadelik diyorum. Kargaşamızdan yani karadeliğimizden
kurtulamayacağımızı ama bir yıldız doğurtabileceğimizden bahsetmiş, bu yıldız benim için karadelik ile
iyi bir etkileşim iyi bir iletişimden başka bir şey değildir çünkü karadeliğin üstünlüğünü kabul etmek
isteseniz de sizi içeri almayacaktır. Karadeliklerimiz bizi sadece bu hayata gözlerimizi yumduğumuzda
içeri alır ve gerçek karadelikler gibi içeride ne olduğunu sadece bu dünyaya veda ettiğimizde
öğrenebileceğiz.
Biz nasıl kendi karadeliğimizi etkileyebiliyorsak karadeliklerimiz de bizi etkileyebiliyor, bazen içinde
kaybolacağımız o karadeliğimize o kadar yaklaştırıyor ki, istemeden de olsa dehşete düşüyor insan
bazen de kendisinden o kadar uzaklaştırıyor ki varlığını bile unutuyoruz çoğu zaman. Ama hiçbir
zaman içine almıyor, yutmuyor bizi; çok yakınlaşsak da nefes aldığımız sürece o karadeliğin varlığı hep
bizi etkileyecek ve biz de onu etkileyeceğiz. Bu etkileşimler mutualizm gibi yani iki tarafın da karıyla
sonuçlanabilse de bazen de biz karadeliğimizin ya da karadeliğimiz bizim parazitimiz olabilir. Hayatın
bu kadar belirsiz ve anlaşılamaz olmasının sebebi de bence karadeliklerimiz ile olan ilişkilerimizdir.
Hiçbir zaman sonucu bilemeyiz çünkü tutarlılıktan uzaktır karadeliklerimiz, aynı kararı ilk dört seferde
verişimizde bize hep aynı sonucu göstermesi beşinci seferde yine o sonuçla karşılaşılacağımız
anlamına gelmez.
Herkesin karadeliği kendini ilgilendirir ve herkes bir şekilde besler ve beslenir karadeliğinden.
Bazılarımız onun büyüdükçe büyümesinden sınırda gezmekten zevk alırken bazılarımız da onun
küçüldükçe küçülüp etkisini kaybetmesini sever. Hiçbirimiz karadeliğimizi görmezden gelemeyiz ve
ondan kaçamayız da fakat sürekli olmasa bile bazen orta noktayı bulabiliriz. Hiçbir şeyin sürekliliğiolmadığı gibi karadeliklerimiz ile olan etkileşimlerimizdeki durumlar da sürekli değildir. Süreklilik
olsaydı bir anlamı kalmazdı yaşamamızın çünkü bilirdik sonuçları bir karar almadan önce ve bu durum
aslında birçok kişi fark etmese de yaşamımıza anlam katar heyecan, sevgi, özlem, sinir, üzüntü ve
diğer tüm duygular kararlarımız ve o kararların sonuçlarıyla oluşur eğer kararlarımızın sonucu hep
aynı ve bilindik olsaydı o zaman adına yaşamak dediğimiz küçük maceranın anlamı da olmazdı.
KAYNAKÇA
Timur, Emre. Şizofren. İstanbul: Az Kitap, 2020. 5.Baskı.",6.0,2.0,2.0,2.0
287,Dilara TUNCEL,,"Ne denli karmaşık bir olgu insan olmak? “İnsan olmak: kalkışmak.” (Batur 2019, 93).
İnsan olmak haykırmak, kaçmak ve kaybolmak evrenin kayıtsızlığında ve hayatın deviniminde.
Tüm ruhsal eksikliklerimize ve eğikliklerimize rağmen yaşamaya devam etmek... Tüm negatif
eylemleri ve düşünsel suçları bir kenara atarsak... Yok, atamadım. İnsan olmak ilginç şey!
Ruhlarımız gıcırdıyor çağ atladıkça, daha da şiddetle ve uyuz edici bir tınıyla hem
içimizi hem toplumu huzursuz ediyor. Hınç doluyoruz, kin kusuyoruz, nefretle kol kola
geziyoruz. Böylece ruhumuzu kanser ediyoruz. Kan seviyoruz. Mesela “Toprak insan eti
istiyor.” (Batur 2019, 96). Öldürüyoruz bedenleri ve umutları. Gömüyoruz cesetleri ve arkada
kalanları. Çalıyoruz emeği, bozuyoruz dengeyi, kırıyoruz kalpleri. Mayın tarlalarında şans
oyunları oynuyoruz. Soyut ya da somut, patlıyor içimiz. Bazen ağır geliyor yükler,
uğultulaşıyor tüm sözler, üstümüze çöküyor dünyanın tavanı, atmosferde boğuluyoruz garip
bir şekilde. Sonra çıkıyoruz sabrın yörüngesinden, yerin çekiminden de kurtuluyoruz. Böylece
kendi uzayımızda uzaylıya dönüşüyoruz.
Geri kalmaya mahkûm bireyleriz. Geri kalmamak için çabalıyoruz ama bu çaba her
seferinde yolun başında tükürüyor bizi. Zamanı küçümsüyoruz o bizi iyice ve zalimce
büyütürken. Anın farkına varmadan geçmişin acısında geleceğin telaşında bambaşka
mahluklara dönüşüyoruz. Odak noktamız çok uçlara kaymış, öyle ki dibimizdeki uçurumu ve
oradan düşmek üzere olduğumuz gerçeğini bile idrak edemiyoruz. Sevgiyi sığlaştırıyoruz,
kulaklarımızı sağırlaştırıyoruz güzel sözlere; ümidi tozlandırıyoruz, merhameti çoktan yok ettik!
İyi olan ne varsa kirlettik ve böylece kirlendik.
Varoluş sancısı, kimlik krizi, depresyon, nihilizm... Bunca terimin sıradanlaşması,
sıradanlaştıkça canımızı daha da acıtması... Hayal kurmayı yasaklayan, bozuk ve yıkılmaya
mahkûm bir sistemin çarklarından biriyiz sadece. Üstümüze üstümüze yıkılan duvarlar inanç
törpülemekten başka neye yarar ki? Hayal kırıklıkları çukurunda mahsur kalanlara bir ip salan
çıkmaz mı? Bozuk bir sistem kendi kendini yok etmez mi, e hani? İşte geç kalmış yok
olmalardan bir örnek. Bazen yok olmak da gerekir.
Yine de var olmak kıymetlidir. Sürpriz bir aforizma kutusundan çıkmışçasına...
Sancılara ve sanrılara rağmen iyi olmaya çalışabilmek... İşte budur insan olmak! Dün
olduğumuz kişiden daha iyi birine dönüşmeyi dilemek, bunu eyleme dökmek için çabalamak
ve başarısız olunsa da devam etmek. Ne de olsa hisler ve düşünceler bizi hep itecek bu yöne
doğru. Bu yönde bizi hep bekleyecek yeni zorluklar aşılmak dileğiyle. Yeterince
aşıldıklarındaysa yeni bir çağ başlayacak hem içimizde hem kürede.
Küre... Mavi, yeşil, beyaz, yanmakta, donmakta, dönmekte. Devinim... Yine... Cisim
sevgisi, su döngüsü, evren sarmalı, anlam çıkmazı... İnsan kürede. İnsan suda. İnsan
ormanda. İnsan yangında. İnsan karda, kışta. Yürüyor hep, genelde ileriye. Arada arkasına
bakıyor, bazen uzaklara dalıyor. İnsan bu, kararsız. İçi kararıyor, bazen yeşeriyor. Çiçek
oluyor. Kuş oluyor. Neşe oluyor. Bazen suçlu, genelde çok suçlu oluyor. En suçlu oluyor.
Batırıyor bir şeyleri: Denizleri kirletiyor, havayı bozuyor, öldürüyor, yakıyor. Gömüyor somut
şeyleri toprağa ve soyut şeyleri kalbine. Toprak o hâlde kürenin kalbi midir?
İnsan hem suçlu hem kurban. İkilem doğuruyor sürekli. Sürekli çeşit çeşit kısır
döngüye giriyor. Bundan haz mı alıyor? Meçhul. Buna eğilimli, kesin. Buna alışkın, şüphesiz.
Bunca şeye rağmen insan, varlığını ve insanlığını yitirmemek için elinden geleni yapıyor.
Yitirdiklerinden öğreniyor ve yitirmekten korktuklarını kolluyor. Bazen çok içgüdüsel hareket
ediyor, bazen mantığıyla savaşıyor. Genelde iç savaşında kazanan da kaybeden de oluyor.
İnsan kalkışıyor bir şeylere. Bir şeyler kaldırıyor onu yerinden. Bir dürtü, durmasına izin
vermiyor. İnsan deviniyor, deviniyor ve deviniyor evrenle beraber. Belki bir gün tam anlamıyla
iyi olmayı öğrenecek.
KAYNAKÇA
Batur, Enis.Yumurtalarını Kollamak - Yeni Dalgınlık Kursları. İstanbul: Kırmızı Kedi, 2019.",10.0,4.0,3.0,3.0
5665,ILGIN YILDIRIM,,"Ölüm, aşk ve umut üzerine akıcı ve sürükleyici diliyle Nurullah Genç,
Bilardo Telmihleri adlı kitabında hayatı farklı yönleriyle ele alarak bize güzel
şiirler sunmuş. Bu kitapta, temelinde yaşamın yapı taşlarını barındırarak hayatın
bir bilardo masasına ve topların da insanlara benzetilerek birilerinin bu masada
sürekli topları karıştırdığı ve bunun üzerinden kazanç elde ettiği mesajı verilmesi
de beni ayrıca düşündürdü.
Şairin verdiği mesajları irdeleyince bu şiirler doğrultusunda kendi
hayatımdan ve yaşadıklarımdan da pay çıkarabileceğimi gördüm. Mesela
kendimle baş başa kaldığımda merak ederim bazen, yaratılışımın nedenini ve bu
hayattaki amacımı. Bazen biraz daha ileri gider ve çevremdeki insanları da dahil
ederim düşüncelerime. Dahası, farklı senaryolar kurarım kafamda, bulunduğum
ülkede değil de dünyanın öbür ucunda dünyaya gelsem hayatım nasıl olurdu, neler
kazanırdım veya neler kaybederdim? “Ömrün birazı kan, birazı keşke” (33) diyor
şair. Sahi, ‘ömür’ dediğimiz bu kısacık süreye gerektiğinden fazla mı acı ve keşke
sığdırıyoruz? Asla cevabını öğrenemeyeceğim sorular bunlar. Fakat bana
sorarsanız, bu hayatta oturduğumuz sandalyenin üç bacağı vardır: ölüm, aşk ve
umut. Kanımca, bu üçü olmadan bir ömür yaşanmış sayılmaz. Hayatımızdaki en
temel bağları onlar sayesinde kurarız ve aldığımız her karardan önce onları göz
önünde bulundururuz.
Bilardo Telmihleri isimli kitapta da bahsedildiği gibi kavramların bizdeki
tesiri biraz da bizim onlara yüklediğimiz güç ve verdiğimiz değer ile şekillenir
aslında. ‘Ölüm’ kelimesini mesela, ilk duyduğumda kreşe yeni başlamıştım
sanırım. Sanki öğretmenlerim ve ebeveynlerim çok korkuyordu bu kelimeden.
Kimse sık dile getirmek istemiyor, işitince ise anlık olarak duraksıyorlar ve
yüzleri de donuklaşıyordu. O zamanlar pek anlayamamıştım sebebini, keşke hep
öyle kalsaymışım. Birkaç yıl sonra yakın bir akrabamı kaybederek ben de tattım
bu acıyı. Giden kişiye olan sevgi ve özlem bir yana, geride bıraktığı boşluğu
kendime tarif edememiştim bir türlü. Yaşadığı eve girdiğimde sanki her zamanki
gibi koridorun öbür ucundaki odasından çıkıp bana kocaman sarılacakmış gibi
gelmişti. Daha zor olanı ise yatağına bakmaktı. Birkaç ay önce sağlığı
yerindeyken yatağına yatıp tavanı izlerken kurduğu hayaller, uykudan önce ettiği
dualar… Ne çok anı ve acı saklıydı bu odada, duvarlar dile gelse de anlatsa. Şair
bir şiirinde sadece iki dize ile özetliyor bize doğumu ve ölümü: “Ben gelmeyi
bulutlardan öğrendim/ gitmeyi ölümün nakkaşlarından” (76) Her insan yakın
veya uzaktan illaki tatmıştır bu acıyı ama kanımca, hiçbir ölüm birbirinebenzemez. Herkesin hikâyesi farklıdır çünkü, yaşadıkları ve yaşattıkları da öyle.
Ayrıca kitapta bir şiir var ki, üç dizesi beni derinden etkileyerek uzun zamandır
hissetmediğim duyguları yaşattı:“Ölüm sıcaktır birinin gündüzünde/ birinin
gecesinde soğuktur ölüm/ ekmek de öyledir, gözyaşları da” (29). Bu satırlar her
ne kadar gündelik kelimelerden oluşsa da bende uyandırdığı his soğuk, uçsuz
bucaksız bir odada yalnız kalmakla aynı oldu.
Nurullah Genç’e ait diğer şiir kitaplarında da okuduğum kadarıyla ‘sevgi’,
manevi dünyamızda çok büyük bir yere ve öneme sahiptir. Akşam haberlerinde
gördüğümüz, şiddete meyilli, etrafına zarar veren ve bunları normal karşılayan
insanlar var ya hani, onların sevgisizlikten bu halde olduğunu düşünürüm hep.
Bunu dile getirdiğimde çoğu kişi bana katılmaz ama bence ‘aşk’, herkesin aklına
geldiği şekliyle illaki iki insan arasında olması gereken bir duygu değildir. Bir
ağaca, kediye, hatta yeni alınan bir çift ayakkabıya bile âşık olabilir insan. Kimi
Yaradan’a döner yüzünü kimiyse kendine yuva olan başka bir insana. En önemlisi
de hepsinden önce kendini sevmektir, hem insan kendini sevmezse başkası onu
nasıl sevsin ki?
Son olarak bahsetmek istediğim konu ise insanın yaşamı boyunca sahip
olduğu umutlar. Öyle sanıyorum ki, insanoğlu dediğimiz canlıya her yeni güne
başlama isteği veren duygu ‘umut’tur. Kendim için, önce hayatımda
gerçekleştirmek istediğim ve her gün hayalini kurduğum, daha sonra ise
yaşadığım ülkenin ve dünyanın geleceği için umutlarım var. Bunlar olmasa
mesela, her sabah nasıl ayrılırım sıcacık yatağımdan? Gençliğimin en güzel
yıllarını nasıl ders çalışarak geçiririm? Benim umudum gelecekte iyi bir insan
olmak, ailemin emeklerinin karşılığını vermektir. Ulu Önder Mustafa Kemal
ATATÜRK’e karşı duyduğum sorumluluk bilinci ile ülkeme faydalı olmaktır.
Bazen bunlar haricinde ufak tefek umduklarım da vardır elbette. Mesela sağanak
yağmura yakalanıp otobüsün vaktinden önce gelmesini umarım.
Gerçekleşmeseler bile bana verdikleri hissiyatı ve içimde edindikleri yeri severim
umutlarımın. Hem ne demiş şair: “Umut beyaz bir topun/ kavislerinde gizlidir”
(24) Umudunu kaybetmiş bir insan kayıptır benim gözümde, herkesin ihtiyacı
vardır bu duyguya. Bu yüzden asla vazgeçmemek gerekir ondan.
KAYNAKÇA
Genç, Nurullah. Bilardo Telmihleri. İstanbul: Timaş Yayınları, 2018. Baskı.",9.0,3.0,3.0,3.0
4915,“Açlık Oyunları” : Fedakârlık ve Özgürlük,,"Suzanne Collins'in yazdığı üç kitaplık bir bilim kurgu serisi. Kitap okumaktan çok hoşlanmayan
birisi olarak arkadaşlarımın tavsiyesi ile okuduğum bu kitaplar benim bitirdiğim iki veya üç
seriden birisi. Çok kitap okumamamdan mıdır bilmem ama kitaplarını filmlerine tercih
ettiğim nadir serilerden birisi “Açlık Oyunları”. Kitapların filmlerden güzel olan yanı bence
karakterleri hayal gücümüze göre canlandırmak, o yüzden filmleri izlemeden okuduğum için
memnunum ve filmleri izlememiş olanlara tavsiye ederim okumalarını. Her neyse hikâyemiz
Katniss Everdeen adlı, babasını küçük yaşta kaybetmiş, annesi ve küçük kız kardeşine bakmak
zorunda olan genç kızın ağzından anlatılıyor.
Hikâye Capitol adlı refah içinde yaşayan elit kesimden insanların bulunduğu bir şehir ve bu
şehrin yönettiği açlık ve sefaletin hiç bitmediği insanların aç ve hasta olduğu on iki mıntıkada
geçiyor. Geçmişte on üç olan mıntıkaların sayısı bir mıntıkanın Capitol'e karşı çıkardığı isyan
sonucu yok edilmesi ile on ikiye düşer. Bu isyandan sonra ise Capitol otoritesinin bir daha
sarsılmaması için Açlık Oyunları diye bir etkinlik düzenler. Bu etkinlikte her mıntıkadan bir
erkek ve bir kız olmak üzere on iki ile on sekiz yaş arası iki kişi seçilip toplamda yirmi dört
kişilik bir oyun düzenlenir ve bu oyun oyunculardan sadece biri hayatta kalana kadar devam
eder. Amaç ise gücümüzü görüyorsunuz bize itaat edin demek. Hikâyenin ardında kitaplarda
ağır basan iki duygu var; fedakârlık ve özgürlük.
""Başkaları için kendinizi unutursanız, o zaman sizi daima hatırlayacaklardır."" Ünlü yazar
Dostoyevski'nin sözünde bahsedilen fedakârlık kitaplardaki duygulardan birisi. Fedakârlık
günümüzde unutulmaya yüz tutmuş duygulardan bir tanesi oldu. En basitinden şimdiki
insanlar çocuk sahibi olmayı kariyerlerinden önemsiz görüyorlar. Genç nüfus oranı her geçen
sene azalmakta ve çalışan nüfusa ihtiyaç duyulmakta. Geleceğin mimarları olan gençler
toplumumuzun en büyük mirası ama bu miras git gide azalıyor. Hal böyle olunca çocuk sahibi
olmaya teşvik artıyor. Şu anda çoğu ülkede durum böyle ve bunun sonucunda yabancı
ülkelerden öğrenci bulup kendi ülkesinde okutmak için ülkeler harekete geçmiş durumda.
Genç beyinlerin göçü ülkelerin gelişmişlik düzeyini yükseltiyor bu yüzden ülkemizin gelişmiş
ülkelerin yanında yer alması için fedakârlık yapıp gençlerimize sahip çıkmalı ve onlarıülkemize yararlı bireyler olarak yetiştirmeliyiz. Unutulmuş olan fedakârlık duygusunu
topluma geri kazandırmalıyız.
Özgürlük ise bu kitaplarda ağır basan diğer bir duygu. Bir mıntıkanın özgürlük adına isyanı
diğerlerini etkilemiş insanların kendilerinin köle olarak görülmesini kabullenememesini,
özgürlük uğruna ölümü göze almaları, özgürlüğün insanlık için ne denli önemli olduğunu bize
gösterir. İnsanların doğasında olan özgür olmaya duyulan ihtiyaç yüzünden hiçbir toplum
köleleştirilip sömürge altında uzun süre kalmaya dayanamaz bir süre sonra isyanlar olur. Bu
yüzden bir toplumda insanlar eşit haklara sahip olmalı ve başkalarının baskısı olmadan
özgürce yaşamalıdır, aksi takdirde o toplumun uzun ömürlü olması söz konusu olamaz.
Kitaplarda ağır basan fedakârlık ve özgürlük duygusunun üzerine akıcılık da eklenince elden
bırakılmayacak bir seri olmuş.Stephen King’in “Elimden bir türlü bırakamadım... Bağımlısı
oldum.” demesi de kitapların ne denli sürükleyici olduğunu gösteriyor. Kitapların birini
bitirince bir sonrakini hemen okuyası geliyor insanın. Her yönden zengin olan bu seri bir
roman okuyucusunun bitirmesi gereken bir seri. Kitap okumayı pek sevmeyen bir kişiyi bile
bu derece etkileyebiliyorsa kitapseverleri kesinlikle tatmin edecek bir eser.Kaynaklar:
<http://bis.bitenekadar.net/1/4/3/1/aclik-oyunlari-serisi-14316_5_1.jpg?v=91>
<http://demle.net/s/OS2Tq/>",7.0,3.0,1.0,3.0
4686,Mehmet ALPEREN ERTAŞ,,"Filmin sonu visaldir
American Beauty adlı filmin son sahnesini izledikten sonra insanların ne kadar
saçma şeylere hayatını bina ettiği ve ne kadar dikkatsiz ve dünyaya müptela
olarak yaşadığı hatırıma geldi. Şöyle ki, insan dünyayı hanesi gibi seviyor, elde
etmeye çalışıyor olmuyor çünkü bitiyor, zevale koşuyor. Hatta dünyayı tahkir
edenlerin ve kötüdür diyenlerin nedeni ona muhabbetinde ileri geliyor, zira
dünya eline geçiyor, fakat durmuyor gidiyor. Sadece dünya değil herkes gidiyor,
gitmese bile visallerin lezzeti firakların elemine mukabil gelmiyor. Kavuştuğu an
bitmesini düşünmek bile elem veriyor, dünyayı durduramadığı gibi beraberinde
gidiyor.
İnsan seviyor ama normal bir sevmek değil bu sonsuz sevmek. Fakat sonsuz
sevgisini sonlu şeylerde arıyor, bir insan, bir iş ya da bir takım fark etmiyor.
Sadece o hissi kullanması gerektiği biliyor, hissediyor, kullanıyor fakat yetmiyor.
Hafif bir mutluluk numunesini buldu mu sanki mutluluğun sırrı oymuş gibi
seviniyor ona sarılıyor. Sevdiği şeyi tanımak istiyor. Onun hakkında her şeyi
öğrenmek hayatını belki de onun etrafında kurmak istiyor. Ama yetmiyor.
İnsan hayret etmiyor. Bakıyor ama görmüyor. Mesela bir toprağa bakıyor, fark
etmiyor. Bu tatsız, tuzsuz, renksiz topraktan nasıl oluyor da çeşit çeşit, renk
renk farklı tatlar da meyveler, sebzeler çıkıyor. Bu koskoca ağaç nasıl oluyor da
bir tırnak kadar olmayan tohumdan çıkıyor da nasıl göklere kadar yükselen bir
ağaç oluyor? Hayret etmiyor. Tefekkür etmiyor. Artık normalleşiyor, ona ülfet
peyda ediyor, basit görüyor belki hayvandan farkı kalmıyor.
İnsan hayattaki amacını unutuyor. Mesela ben hazırlığın ikinci senesindeki bir
anımı paylaşmak isterim. Bundan iki sene önce hayatımın amacı resmenbölüme geçmek olmuştu, ne yapacağım ne edeceğim diyordum. Arkadaşlarla
hem bölüme geçmenin hayalini ve hem atılmanın korkusunu beraber
yaşıyorduk. Hazırlığı geçersek eğer hiçbir sorun kalmayacak gibiydi sonra geçtik
ve o sevinç birkaç günde bitti. Bitti yani, bölümdeyiz şimdi ne oldu? Artık
sorunlar bitti mi? Sahi ne olacaktı geçemeseydik, en kötü başka okula geçerdik
başka okula geçemezsek ne olurdu bir daha hazırlanırdık belki üniversite
okumazdık daha kötü ne olabilirdi? Ne olurdu ben size söyleyeyim. Hiçbir şey
olmazdı. Bir şekilde hayat devam ederdi öyle ya da böyle. Bölümdeyiz peki
şimdi amacımız ne? İyi bir mühendis iyi bir öğretmen ya da iyi bir mimar olmak
mı? Bana öyle bir cevap verin ki zevale mahkum olmasın.
Peki hayatın amacı nedir? Ben neyim? Nereden geliyorum? Nereye gideceğim?
Vazifem nedir? Sorularına doğru cevabı bulmaktır. Ve bu soruların cevapları fani
şeyler olduğu sürece yıkılmaya mahkum olacaktır, zira ömür durmuyor zevale
koşuyor. Ölüm genç yaşlı ayırt etmiyor.
Hem düşünelim. Bir söz vardır, annesi ölene öksüz, babası ölene yetim denir
ama evladı ölene bir şey denmez, bir kelime yoktur onun için. Hayatta ki en
büyük acı evlat acısıdır derler. Düşündüm, bir anne evladını kaybetse bir daha
göremeyeceğini inansa tüm dünya saadeti ona verilirse yeter mi? Kalbi, ruhu
azap çeken bir insana mesut denilebilir mi? Hani bir örnek vardır belki
duymuşsunudur. Bir insan hayatında hiç karpuz yememişse canı karpuz
çekemez çünkü tadını bilmez. Şimdi bu anne evladın tadını aldıktan sonra bir
daha göremeyeceğine inansa ona nasıl bir azap olur, öyle değil mi. Aynen öyle
de insan geçici ve her zaman elinden kaymak tehlikesi olan şeyleri hayatının
amacı yaparsa aynen böyle hayatı zehir olabilir. Ama üzülme dünya ebedi
olsaydı, insan içinde ebedi kalsaydı ve firaklar ebedi olsaydı üzüntülerin ve
acıların manası olurdu. Fakat dünya bir misafirhane olduğundan ayrılıklar ebedi
olmadığından ölüm ancak bizim için bir visal olabilir. Elhamdülillah.",8.0,2.0,3.0,3.0
1878,İki Bölüm Arası Geçmeyen Süre,,"bir süreci kapsayan hedefleri tartışacak değilim, onlar gerçekten gönülden istenen şeyler. Son
zamanlarda benim kafamı kurcalayan şey, kısa süreli hedefler veya planlar. Bu tür
“sabitlenmiş etkinliklerde”, kullanışlı olup olmadığına karar veremediğim bir işlev keşfettim.
Tool’un son çıkan albümü Fear Inoculum, özellikle albümün en çok beğendiğim şarkısı
“Descending”, bu konu hakkında rahatsız edici düşünceler saldı zihnime.
Bilgisayar oyunlarında bazı bölümler vardır. Oyunun o kısmı sıkıcı olsa da ana hikâyeyi
merak ettiğim, bu kadar ilerledikten sonra oyunu bitirmeden bırakmak istemediğim için
devam ederim oynamaya. Hatta oyun seçiminde yeterince şanssızsam bütün oyun boyunca
böyle hissederim bazen. Oyunu bitirdiğimde aklımda kalan bir oynanış tecrübesi değil, sadece
oyunu bitirmiş olmak olur. Bir süredir bu durumla gerçek hayatta da karşılaşıyorum. Geçen
sene üniversite sınavına hazırlanırken bir deneme sınavının başına oturduğumda, sanki bir
önceki deneme sınavından çıkıp direkt bu ana gelmişim gibi hissederdim. Sanki bir saatin
saniye koluyum da, dönüp durduktan sonra bana nerede ne yaptığımı hatırlatan şey saatin
akrebine tekrar kavuşmak oluyor. Descending’te, grubun anlatmak istediği tam olarak bu
olmayabilir, ama şarkıyı dinlediğim anda kafamda patlak veren düşünceler bunlar oldu.
Yaşamı, düşüncesizce yol aldığımız bir serbest düşüş olarak görüyor Tool. “Düşüş uçmak
değildir. Süzülmek sonsuz değildir.” diye eklediklerinde ise tüylerim diken diken oluyor.
Böyle bilinçsiz, hayatın değerinin farkında olmayan bir harekete, ufuk çizgisine kadar her
yere hâkim kılan bir uçuş demektense “sonunda dibe ulaştıran bir düşüş” demeleri, çok
hoşuma gitti. Süzülmek hakkındaki sözü ise hâlâ ümidin var olması, bir gün bu anlamsız
koşuşturmacanın aradığı anlama kavuşması olarak yorumluyorum.
Sınav hazırlığından sonraki yazda, bu his kendini unutturdu. Yazın sabit bir programım
olmadığından olsa gerek. Saniye kolunun dönüp durması ama ona bir dakika olduğunu
hatırlatan akrebin yerinden çıkmış olması gibi. Sonra okullar açıldığında, yaz çok kısa sürmüş
gibi hissetmem bu yüzden olabilir. Arada hiç dakika atlamamışken aniden bir saat atlayınca
afallıyor tabii insan. Saat benzetmesinin de suyunu çıkardığıma göre yazıya düzgünce devam
edebilirim. Üniversiteye başlamamla beraber aikidoya da başladım. Aikido dersleri benim
yeni ölçüm araçlarım oldu. Şimdiden hafta yedi değil de iki günmüş gibi hissetmeye
başladım. Bu garip duygudan memnun muyum, değil miyim bir türlü emin olamadım.
Yapmaktan bu kadar hoşlandığım bir etkinlik olması güzel bir şey ama ders olmayan günlerde
bir şey eksikmiş gibi hissediyorum. Arkadaşlarıma bu durumu anlattığımda bu hisse bir
karşılık bulamadım. Böyle bir zamanda şarkıyı ilk defa dinlediğim için veya bu düşüncelerle
beni yalnız bırakmadığı için şarkının etkisi bende çok daha fazla oldu. Bu garip eksiklik
hissini “kalk borusunu beklemek” olarak anlatan Tool, benim yerime arkadaşlarımla
konuşsaydı büyük ihtimalle benden daha başarılı olurdu. Sebepsiz uyuklamadan kurtaracak,
bütün kabloları doğru yerine takacak umutların habercisi olacak bu kalk borusunu bekliyor
Tool.
Belki her insanın hissettiği bir şeye aşırı anlam yüklüyorumdur. Bu doğruysa normal olan,
ama daha mutlu olmamız için gidermemiz gereken yaygın bir sorun var demektir. Kimsedenher an mutlu veya her şeyle eşit derecede ilgili olması tabii ki beklenemez. Ama bir konuyla
çok ilgili olmak, bizi diğer konulardan koparıyorsa belki de doğru olan o konuya ilgimizi
azaltmaktır. Devam ettiğimizi hatırlatan başka kilometre taşları bulmak kulağa daha mantıklı
geliyor ama bu çözüm keşke her zaman mümkün olsa. Bu uyku hâli sona erene kadar
dayanmak, sonra ayağa kalkıp tam olarak yaşamaya başlamak Tool’un tavsiyeleri. Belki de
bu kadar düşünmeyip aikidodan keyif almaya bakmam gerekiyordur.
Kaynakça
Tool. ”Descending.” Fear Inoculum, United Recording, 2019.",9.0,3.0,3.0,3.0
5863,Sütlüoğlu 1,,"Gönenç Tuzcu
TURK 102-22
Roman 4
11 Kasım 2014
Tarihin Edebiyatı
6 Haziran 1799’da Moskova’da doğmuş olan Aleksandr Sergeyeviç Puşkin,
Rusya’nın Petersburg şehrinde 10 Şubat 1837’de yaptığı düelloda öldürülmüştür. Rus
Edebiyatının kurucularından birisi olarak da kabul edilen Puşkin, lise yıllarında yazdığı
şiirlerinde bile kullandığı gerçekçi bakış açısı göze çarpmaktadır. İlerleyen yıllarda yazdığı
muvaffak eserlerde de gerçekçilik ön plandadır. Bu ebedi eserlerden birisi olan Dubrovski adlı
eserinde Rusya’nın o dönemdeki sosyal yapısı hakkında bilgileri ve çarpıklıkları bizlere
deyim yerinde ise açısını bozmadan yansıtmaktadır.
Kitabın daha ilk sayfalarında sosyal sınıflar hakkında bilgi vermeye başlayan Puşkin,
dönemin derebeylerinden birini temsil eden Petroviç karakterini bizler ile tanıştırırken
“Komşuları onun en küçük bir isteğini yerine getirmek için can atarlar, il memurları adını
duydukları zaman titrerlerdi. Kirila Petroviç bu yaltaklanma gösterilerini, kendisine verilmesi
zorunlu bir rüşvet sayardı.” (5) şeklinde bir tanımlama yapmaktadır. Aslında burada
dikkatimizi çekmesi gereken şey “il memurlarının derebeyine boyun eğmesi” olmalıdır.
Çünkü bu devletin derebeylerinden daha güçsüz ve otoritesiz olduğunun en büyük
kanıtlarından biridir. Ayrıca, bu bilgi tarih derslerinde hepimizin öğrendiği bir bilgidir ve tarih
derslerinde öğrendiğimiz bu tür bilgilerin okuduğumuz bir kitap ile eşleşiyor olması Puşkin’in
dönemin koşullarını satır aralarına saklayabilme dirayetinin en güzel örneğidir aslında.Sütlüoğlu 2
Kitaba ismini veren Gavril Dubrovski karakterini bizlerle tanıştırdıktan sonra usta
yazar Puşkin, devletin yargı kolunun da bu derebeylerinin elinde olduğunu ise Petroviç’in
Dubrovski’ye sinirlenip yetkili kurumlara giderek otoritesi ile yargıya müdahale etmesi
sonucunda alınan mahkeme kararını bizlere aktararak göstermektedir:
“…Çekişmeli mülkün tapu senetlerine ve veraset hakkına dayanılarak
Dubrovski’den alınmasına; aynı zamanda kişilerin, sahip olmadıkları bir
mülkün gelirine de el koyamayacaklarına göre bu gelir tutarının hesabolunarak
Dubrovski’ye ödetilmesine karar verilmesini iddia ve talebetmiştir.” (17)
Bu alıntı, kitapta sayfalarca yer verilmiş olan kararın küçük bir kısmıdır. Anlaşılacağı üzere,
devletin en güçlü kolu olması gereken yargının bile derebeylerinin deyim yerinde ise kuklası
olmuş durumdadır. Toprak sahibi olan derebeylerinin devlet üzerindeki otoritesini tarih
kitaplarında çoğumuz okumuşuzdur, fakat unutulmaz yazar Puşkin, bu bilgileri gerçekçilik
çatısı altında bizlere aktarmaktadır ve bu da bizlere tarihte okuduklarımızın gerçek hayattaki
yansımasını görme şansı vermektedir.
Eserin devam eden sayfalarında da dönemin koşullarını bizlere doğrudan aktarmaktan
çekinmeyen usta yazar Puşkin, devlet otoritesine karşı gelenlerin sadece derebeyleri
olmadığını ve ortada “eşkıya” diye adlandırılan grupların da olduğunu ise:
“…Bir takım eşkıyalar türemiş ve çevreye dehşet saçmaya başlamışlardı.
Hükümetin bunlara karşı aldığı tedbirler yeterli olmamıştı. Biri ötekinden
güzel soygunlar birbirini kovalıyordu. Ne yollarda, ne de köylerde güvenlik
kalmamıştı. Eşkıya dolu troyka, güpegündüz bütün ilin içinde dolaşıyor,
yolcuları ve posta arabalarını çeviriyor, köylere iniyor, derebeyi köşklerini
yağma edip ateşe veriyordu.” (41)Sütlüoğlu 3
Sözleri ile açık bir şekilde belirtmektedir. Anlaşılacağı üzere, ortada bir kargaşa durumu
olduğunu ve devletin bunun önüne geçemediğini hatta yıkılmış olan devlet otoritesinin deyim
yerinde ise çocukları olan eşkıyalara derebeylerinin de gücünün yetmediğini resmetmektedir,
Puşkin. Tarih kitaplarındaki “Derebeyleri” içerikli başlıkların son kısımlarında ise Puşkin’nin
bize yansıtmış olduğu bu kargaşa anlatılmaktadır yani eserdeki olay örgüsünde aktarılan
bilgilerin veriliş sıraları da tarih kitaplarındaki sıra ile örtüşmektedir, bu da başka bir
maharetidir namdar yazarın.
Gerçekçilik çatısı altında kaleme aldığı eserlerinde bizler için dönemin de resmini
çizmeyi unutmayan Aleksandr Sergeyeviç Puşkin, bu dirayetinin bir getirisi olarak bence
tarihi edebiyata dökmektedir veya başka bir deyiş ile tarihin edebiyatını yapmaktadır.Sütlüoğlu 4
Kaynakça
Puşkin, Aleksandr Sergeyeviç. Dubrovski. Ankara: Urartu Yayınları, 1999.",8.0,2.0,3.0,3.0
249,Ahmet Faruk Güler Güler 1,,"Türkçe 101- Şube 018
Başak Berna Cordan
02.12.14
Kaçınılmaz Son 'Ölüm'
Kitabın kapağını açtığımda ilk olarak fark ettim ki ben uzun zamandır herhangi bir
öykü kitabı okumamıştım. Birisi öykü dediği zaman ise aklıma hep Ömer Seyfettin ve Yalnız
Efe gelir. Hafızama bu ikilinin kazınmasının sebebi, acaba ilkokul yıllarında katıldığım kitap
okuma yarışmasında bu kitap sayesinde başarı elde etmiş olmam mıydı, yoksa okuduğum son
hikâye kitabı acaba bu kitap mıydı? Bunları düşünerek kendimi sorgulamaya başladım.
Sonrasında öz eleştiri yaparak kendime Ömer Seyfettin kitaplarından ileriye gidememiş bir
''zavallı'' damgası yapıştırdım. Bunu Ömer Seyfettin'i küçümsemek için söylemiyorum, haşa!
benim ne haddime... Bunu kendi acizliğimi anlatmak için söylüyorum. O günden bugüne çok
sular akmıştı köprünün altından, ancak ben hâlâ üzerine herhangi bir gelişme
kaydedememiştim.
Şimdi ise nasip oldu ve elime bir öykü kitabı
aldım. Bu öykü kitabı ise Guy de Maupassant'ın tüm
öykülerinin toparlandığı bir kitaptı. Eğer neden bu
kitabı seçtim diye soracak olursanız cevabım
lisedeki kısıtlı edebiyat bilgim olacaktır. Edebiyat
derslerinde öykü konusunu işlerken hep
Maupassant'ın bu türde öncü olduğundan
bahsedilirdi. Daha önce Maupassant'ın herh angi bir
kitabını okumadım ancak alanında öncü insanlar
benim dikkatimi fazlasıyla çekmeyi başarırlar. OGüler 2
yüzden eğer bir öykü okuyacaksam, –ki uzun zamandır hiçbir öykü okumadığım gerçeğini de
unutmamak gerekir− bu kitap kesinlikle Maupassant'a ait bir eser olmalıydı.
Kütüphanenin tozlu
rafları arasında kitabı ararken
neden bilmem kendimi
Hogwarts'ın bilinmeyen
mahzenlerinde geziyormuş gibi
hissettim. Sanki yıllardır kimse
bu koridorlara uğramıyordu.
Yıllar önce birisi oraya bir
hazine saklamıştı ve ben o bilinmeyen hazineye ulaşmaya çalışıyordum âdeta. Daha sonra bu
yazıyı yazarken ise bu hayalimi derinlemesine düşünme ve irdeleme imkanı buldum.
Yaptığım çıkarımlara göre bu çocukça görünen hayal aslında toplumun acınası hâlinin bana
bir yansımasıydı. Öyle ki, kitabı ararken bile kendimi çok sıra dışı bir şey yapıyormuşum gibi
hissediyordum. Oysaki kütüphaneyi sık ziyaret eden birisi olarak, sürekli bu tarz duyguları
hissediyor olmam normal değildi. Böyle hissediyor olmamın tek sebebi çevreme göre farklı
bir iş yapıyor olmamdı. Oysa ileri toplumlarda bu olması gereken bir yapı taşıdır. İşte, bu
güzel hayallerimin arkasındaki gerçek, toplum olarak geri kalmış olmamızmış.
Kitapta beni en çok etkileyen öykü ise Le Horla oldu. Eserin girişinde yapılan
memleket sevgisi vurgusu çok güzel betimlenmişti çünkü insan mutlu olduğu yere aittir ve
mutlu olduğu yer de genel olarak akrabalarının, sevdiği insanların olduğu yerdir. Tabi ki
herkes için geçerli değildir ancak birçok insan için mutlu olunan yer memlekettir. İnsanlar,
sevdiği insanlar o topraklardan göçmüş olsalar bile, yine de o topraklara özlem duyarlar.Güler 3
Neden bilinmez, insanları
oraya, ata topraklarına
çivileyen bir büyü var gibidir.
Toplumumuza baktığımızda
bunun etkisini daha net
görebiliriz. Bir insanla
tanıştığımızda ilk sorduğumuz
birkaç sorudan birisi
''Memleket neresi?'' olur. Öyle ki herkes hemşehrisini bulmaya ihtiyaç duyar.Her insan o
topraklardan küçük de olsa bir parça arar. Memleket sevgisi, özlem duygusunun ağır bastığı
hislerden birisidir. Orda bir köy vardır uzakta, o köy bizim köyümüzdür, gitmesek de
tozmasak da o köy bizim köyümüzdür.
Le Horla, Maupassant'ın hastalığının nüksettiği ve ölüme çok yakın olduğu bir
dönemde yazılmıştır. İnsanın doğasında iyilik olmadığını kabul eden Maupassant'ın bu eseri,
diğerlerine göre daha da karanlık senaryolar içeren bir bunalım öyküsüdür. Bu bunalımın
sebebi kuşkusuz Maupassant'ın hayat sahnesinin son perdelerini oynuyor olmasıdır, ancak
öykünün sonunda fark ettim ki bu cinnetin sebebi ölümün yaklaşıyor olması değil, yazarın
ölüme hazır olmamasıdır. Oysaki ölüm canlı hayatının vazgeçilmez bir parçasıdır ve her insan
bu son perdeyi oynamak zorundadır. Bunu bilip buna göre yaşarsak hayatın o kadar da
karanlık bir yer olmadığını göreceğiz.
Kaynakça
 Maupassant, Guy de. Bütün Hikayeler. İstanbul : İnkılap ve Aka, 1970.",8.0,3.0,2.0,3.0
4013,KAYBOLAN DÜNYAMIZ,,"oluyoruz artık. Daha görkemlisini, daha havalısını almak için uğraşıyoruz aslında. Bunu yapmaya
çalışırken daha zengin oluyoruz, daha yüksek binalarda yaşıyoruz. Bir bakıma sanayileşme denen
kavramın daha çok esiri oluyoruz. Yeşili yok ettiğimiz, su kaynaklarını tükettiğimiz, adeta doğal olan her
şeyi yerle bir ettiğimiz bir hayat yaşıyoruz. Yeşil rengini sadece boyama yaparken görecek bir nesle doğru
adım adım ilerliyoruz. Peki, herkes mi bilinçsiz bu konuda? Gerçekten bu konuda hassas insanlar hâlâ var
mı hayatta? Yoksa biz bu tür insanlara sadece masallarda mı rastlayabiliyoruz?
Her ne kadar Jean Giono Ağaç Diken Adam(2015) kitabında böyle bir karakteri bize hayal ürünü
olarak gösterse de, gerçek hayatta da bu şekilde yaşam felsefesi olan insanlar var. Henüz bir ya da iki gün
önce bir sohbette duyduğum biri vardı mesela. Manisa yöresinde meşhur biriymiş zamanında. “Manisa
Tarzanı” olarak bilinen Ahmeddin Carlak kendini bu işe adamış gönüllerden birisiymiş. Maddi varlığı şortu
ve çarıkları olan bu kişi, yaşadığı süre boyunca dağlarda yalnız yaşamış ve doğa için elinden geleni
yapmış. İnsanları doğa hakkında bilinçlendirmiş, bir nevi hayattaki biricik dostunu insanlara anlatmaya
çalışmış. Bu işi kendi için yapmamış. Gelecek nesillerin bir ağaç daha fazla görebilmeleri için hayatı
boyunca uğraşmış. Ahmeddin Bey bu yüzden Manisa yöresi için unutulmaz biri haline gelmiş. Tam bu
noktada, Jean Giono’nun aslında Ağaç Diken Adam(2015) kitabındaki ilk cümlesinin ne kadar da doğru
olduğunu görebiliriz:
“Bir insanın kişiliğinin gerçekten olağanüstü yönlerini anlayabilmek için, eylemlerini
uzun yıllar boyunca izleyebilme şansına sahip olmak gerekir. Kişinin eylemleri
bencillikten tamamıyla arınmışsa, onu eyleme yönlendiren itki eşsiz bir yücegönüllülük
örneğiyse, hiçbir ödül beklemediği kesinse ve dahası yeryüzünde silinmeyecek izler
bırakmışsa, işte o vakit gerçekten de, hataya yer bırakmayacak bir kesinlikle,
unutulmaz bir insandan bahsediyoruz demektir”.1
Neler yapar peki bu doğa sevdalıları? Onların bu şekilde anılmalarının nedeni nedir? Aslında
doğa sevdalılarıyla normal insanları ayırmak için birtakım yollar düşünebiliriz. Doğa insanları her maç
takımını destekleyen taraftarlar gibidir. Takımı yensin ya da yenilsin fark etmez onlar için. Ama biz
normal insanlar sadece büyük maçlarda takımını destekleyen taraftarlar gibiyizdir. Medyada doğa ile ilgili
bir haber görünce doğa dostu oluveririz bir anda. Sonra geçer tabi ki bu hevesimiz. Ama Ahmeddin Bey
‘holigan’ olarak nitelendirebileceğimiz birisi ve bu yüzden ‘doğa dostu’ kendisi. O ve onun gibi insanlar,
doğaya bir şeyler kattıkça doğa da onlara bir şey katar. Doğa onlara en güzel çiçekleriyle karşılık verir. Bal
yapan arıları, süt veren inekleri… Bu şekilde güzel bir ilişkileri olur. Tıpkı çok yakın iki dost gibi. Bir kere
tanıştıklarında, bir daha ayrılmaları çok zor olur.
Hayatımda çok fazla ağaç dikmemiş biriydim. Şehirde büyüdüğümüz için toprak gördüğümüz de
pek söylenemez doğal olarak. Sadece çevremizdeki birkaç ağacı görüyordum ve onlar da benim için bir
anlam ifade etmiyordu. Ağacın, yeşilin ve doğanın önemini aslında yokluğunda anladım diyebiliriz.
Ankara’ya ilk gelişimde İstanbul yolu üzerinde, Bolu’dan sonra yeşili göremeyince tehlikenin farkına
vardım diyebilirim. Uçsuz bucaksız dağlarda, uzaklarda beliren yalnız ağaçların dışında hiçbir şey yoktu
1 Giono, J. (2015). Ağaç Diken Adam. Everest Yayınları. (s.9).adeta. Yeşilin olmadığı birçok yer görmüştüm ama burası beni hayrete düşürmeye yetmişti. Yol boyu
düşündüğüm şeylerden biriydi bu da. Durumun önemini orada anlamıştım. Ama o yolun sonunda
Bilkent’e gelmek belki de olabilecek en iyi ihtimaldi. Yeşilin ağırlıklı olduğu bir kampüs sonuçta. Binaların,
yolların ya da insanların doğada kaybolduğu bir yer de diyebiliriz nispeten. İlk defa çimde oturmanın
keyfini burada tattım diyebilirim. Sırtımı yere yasladığımda gökyüzüne baktığım o açı aslında eşsiz olarak
nitelendirilebilirdi. O yollardan sonra Bilkent’e varmak belki de bu konuda bana verilebilecek en güzel
dersti.
Bütün bunları anlatıyorum çünkü bu hayatta herkes yolun sonunda Bilkent’e varamaz. Bir yeşile,
bir ormana hatta bir ağaca bile varamayabiliriz. Bunun farkında olan Jean Giono hayali bir kahraman ile
böyle bir eser yazmış. Bu eserden hiçbir maddi beklentisi olmadığını da bize kitabın sonunda anlatıyor
aslında.2 Bencilce davranmamış yani. Kendisi de yıllar sonra ‘unutulmaz’ bir insan olarak anılabilir. Bizler
de anılabiliriz aslında. Yeter ki bir yerlerden başlayalım. Bir şeyleri değiştirelim. Bakış açılarını, bakış
açılarımızı… Vatandaş olarak hayat tarzımızı, devlet olarak politikalarımızı değiştirebiliriz. Yakıtı
kalmayınca ağaç yakmaya başlayan devletlerden ağaçlar dikip ormanlar oluşturan devletlere
dönmeliyiz.3 Biz belki elli altmış yıl daha yaşarız ama bu dünyanın önünde daha uzun yıllar var. Bu yüzden
biraz bilinçli olalım. Doğanın içinde yaşayan insanlarda, doğayı içinde yaşayan insanlara doğru evrilen bu
hayatta biz de sorumluluk alalım. Tıpkı ‘doğa dostu’ insanlar gibi…
21501325
Furkan Yasin Taksim
Kaynakça
Giono, J. (2015). Ağaç Diken Adam. Everest Yayınları.
2 Giono, J. (2015). Ağaç Diken Adam. Everest Yayınları. (s.57)
3 Giono, J. (2015). Ağaç Diken Adam. Everest Yayınları. (s.44)",9.0,3.0,3.0,3.0
94,Mustafa Emin Tos,,"Jean Paul Sartre 1961 yılında Roma’da bir konferansa çağrılır. Marksistlerin çoğunluğu
oluşturduğu bu kitleye “öznellik” üzerine uzun bir konuşma yapar Sartre. Marx’ın, Hegel’in
diyalektiğinin tam tersi olarak kurduğu diyalektik materyalizmin tartıştığı meselelerden biri olan
öznelliğe Sartre tarafından bir bakıştır bu konuşma.
Öznellikten ne anladığımızı kendimize sormalıyız öncelikle. Neler öznel olabilir? Hangi
meseleler özneden bağımsız olmalıdır? Bana kalırsa öznenin fikirlerinden bağımsız bir konu
düşünülemez. Toplumun daha düşük IQ puanlarına sahip bireyleri için “fikir” yerine genellikle
“çıkar” kelimesi tercih edilir, ama bilinmez ki o insanların tek suçu kendi çıkarlarına düşünsel birer
kılıf hazırlayacak meziyetlere sahip olmamalarıdır.
Karar alma mekanizması için konuşacak olursak; Sartre, öznellik konusunda bize toplumun
doğrularından bahseder. Eğer yeterince özgüvenli değilseniz ve kararlarınızda önceliğiniz bariz
şekilde sizin iyiliğiniz olamıyorsa, çoğunluğun seçeceği davranışı uygularsınız. Çocukluktan beri
insan beynine kodlanan ahlâk bunu gerektirir. Cinayet işlemek, çalmak, tecavüz etmek gibi
eylemlerin yapılmaması gerektiğinin apaçıklığını bir kenara koyacak olursak; ahlâk aslında bir
kısıtlamadır. Nasıl yaşanması gerektiğini değil de nasıl yaşanmaması gerektiğini söyler daima.
Bize sadece yanlış yolları sunar ve bunları doğrularla berabermiş gibi göstererek bizi bir labirentin
içine bırakır. Ona her içten sarılış, çıkışları kapatan yeni bir tuğla olur. Birey olmaktan çıkıp
toplumdaki silik herhangi bir karartı olduğunuzdaysa sarı rengini sevmeyi, subjektif davranabilme
özgürlüğü sayarsınız.
Öznel düşünceyi en çok harekete geçiren konunun güzellik olduğunu çoğu insan kabul
eder. Peki güzellik kavramında kişisel zevklerimize ne kadar yer var? Dikkat ederseniz güzellik
anlayışı toplumla beraber evrilir. Her 10-15 yılda bir değişmekle beraber daima dünya çapında bir
seks ikonu olmuştur. Televizyonla beraber hayatımıza giren bi ikonlar bizim güzellik algımızda
büyük rol oynar. Marilyn Monroe bunun en iyi örneklerindendir. Onun vücuduna duyduğu özgüven
sayesinde kadınlar uzunca bir süre kilolarına daha az özen gösterebildiler. Televizyondan çok
öncesinde bile toplumsal düzeyde kabul gören güzellik kıstasları vardı. Mesela kilolu kadınlar kışın
yatağı daha sıcak tutacakları için revaçtaymış bir zamanlar. Bazense toplum kusursuz güzellikten
sıkılıp farklıya yöneliyor, Audrey Hepburn ve kalın kaşları gibi. Tüm bunlara rağmen erkeğin genetik
kodunda olan tek sabit baştan çıkartıcı vardır, o da soyunu devam ettirebilecek doğurgan kalçalar.
Belli başlı bölgesel istisnalar haricinde, dünyanın hemen hemen her yerinde benzer
beğeniler oluşturan bir kuvvet var sanki. C. Gustav Jung’un toplu bilinçaltı teorisi burada devreye
giriyor. Bizler kendi elimizle döngüler kurup kendi kendimizi mahkum etmek konusunda o kadar
başarılıyız ki süper egolarımızı birleştirip kontrol edilemez bir hâle getirmişiz. Ben, öznel olduğunu
varsaydığımız düşüncelerimizin birçoğunun bu kolektif bilinçaltından çıkıp gelmiş fikirler olduğunu
düşünüyorum. Bu dünyadan o kadar fazla insan gelip geçti ki söylenmemiş bir söz, yürünmemiş bir
yol ya da düşünülmemiş bir fikir kalmadı nerdeyse. Özgün olma şansımız her geçen gün daha da
azalıyor.
Özgürlük ve kendin olma kavramları birer uyuşturucudan ibaret artık. Özgür olamayacak
kadar bağımlı, özgün olamayacak kadar sıradan ve birey olamayacak kadar toplumuz. Sadecekendimize ait düşünce ve beğenilerimizin olduğu sanrısı, ego mastürbasyonundan ibaret. Pek de
bir önem arz etmeyen konularda düşündüklerimiz bizi tanımlamaz. Aynı zevklere sahip bir diğer
insanın varlığından duyulan istemsiz rahatsızlığın sebebi de sıradanlığın yüzümüze tokat gibi
çarpışıdır. Bu söylenenlerin ışığında önemli olan toplumsal zevkleri olabildiğince yukarı taşımaktır,
gökyüzünü sevmek gibi hep birlikte.",9.0,3.0,3.0,3.0
3800,Karmaşık Duygular ve Naçizane Farklı Gözlemler ile Sonbahar,,"mevsim. Sonra bunları ticarete döken insanlar... Düğünlerin patlama yaptığı mevsim. Malum kış
geliyor ve ‘’canlı sobalar’’ lazım. Romantizmin hat safada olduğu aylar. Bununla beraber sevgiliye
alınan hediyeler, sevgilinin olmayışı durumunda arayış içine giren insanlar, sonbahar depresyonları,
melankolik haller, bunalımlar, hüzünler... Canlı doğanın yavaş yavaş bir şekilde içine büründüğü
zamanlar.
Diğer taraftan sebze ve meyvenin en bol ve en çeşitli olduğu zamanlar. Annelerin kışlık pazar
koşuşturmaları. Malum karda kışta sıcak tarhana çorbası ve turşu olmazsa olmazlardandır. Kışlık
elbiselerin gardroplardan çıkma zamanı. Okullar açılır, alışveriş telaşı ve eksiklikleri tamamlama
günleri. Bütçeleri zorlayan, telaşın hep üst seviyede olduğu günler. Günlerin kısalıp gecelerin uzadığı
zamanlar, yağmurlar, kışın ayak sesleri ve daha nice karmaşık duygular...
Bütün bu karmaşanın içerisinde yaşadığımız duyguları nasıl özetleyebiliriz ki? Saf bir sosyolojik
deney yaptım ve bunu sizinle paylaşmak istiyorum. Karşılaştığım birkaç kişiye şu soruyu sordum:
‘’Sonbahar denilince aklınıza gelen ilk üç kelime nedir? ’’ İnanın çok ilginç, sıradışı ve bir o kadar
gerçekçi yorumlar geldi. Ama insanlar hangi duyguları yaşıyor diyecek olursanız, gerçekten kafam çok
karıştı. Herkes farklı, herkes orijinal fikirli. Hatta çok zıt denilebilecek bakış açıları olanlar da var.
Hüzün, özlem, korku, bıkkınlık, isyan, telaş, öfke... Tüm bu duygular insanların paylaştıkları yorumlar
arasında. Üstüne bazen kontrolsüz duygu geçişleri de mevcut... Nasıl mı?
Sabah saatlerinde sorduğum soruya verilen cevaplar; genellikle karamsarlık, hüzün ve endişe
doluydu. Kuruyan yapraklar, yaprakların dökümü, soğuk, yağmur, kışlık elbiseler, kahverengi tonları,
üşüyen insanlar, telaşlı koşuşturmalar ve buna benzer haller. Öğle saatlerinde tok karınla alınan
cevaplar biraz farklı. Duygular çoğunlukla hüzün, özlem, biraz sevinç, günlük monoton haller, nostalji
içerikli bol sözler... Yine doğal gaz fatuları, kışlık yiyecek ve elbiseler, gardrop değişimleri, okul
masrafları, bahçe hasatları, telaşlar... Akşam saatlerinde ise yoğun bir melankoli, nostalji, romantizm,
öfke ve telaş. Bunlar genellikle yoğun olarak dile getirilen duygular. Verilen cevaplar, sorulduğu
zamana göre farklılık gösterdi, maddi duruma göre sınıflandırıldı, yaşa göre çeşitli cevaplar verildi.
Örneğin: sabah sorulan soruya (sonbaharı üç kelime ile tarif edin) ; neredeyse herkes dökülen yaprak
dedi, hüzünlü haller var diye. Fakat sokakları süpüren çalışan arkadaşlar ‘’ Bu bizim işimiz, bıktık artık
bu yapraklardan. Soğuk havada sabahın köründe topladıktan sonra öğlen saatlerinde de aynı! Ama
çok şükür, bir işimiz var... ‘’ Duygu geçişleri, karmaşası hepsi bir arada. Öğlen saatlerinde pazara giden
teyzeler: Her şey ne kadar bol, çeşit çeşit sebze ve meyveleri karıştırıp şükrederken diğerleri de
pahalılıktan, sıkış tokuştan, kalitesizlikten bahsedebiliyor. Birileri sevinç ve telaşla alabildiklerine
saldırırken mahcup bir şekilde tadımlık isteyenler de var. Akşam olup insanlar evlerine gittikleri
zaman, hele bir de karınlarını doyurduktan sonra verilen cevaplar benzer: Ne kadar güzel renkli
yapraklar, uzaklara dalmışcasına camdan bakarak söylenen sözler. Yarın daha farklı kıyafetler
giyebileyim diye telaşlar, bugün de karnımız doydu şükürler. (Sanki sabah üşüyüp isyan eden onlar
değilmiş gibi)
Bu kadar mevsimsel duygu yoğunluğu; tıbbi, hormonal, psikolojik veya felsefi açılardan incelenebir
muhakkak, ama muazzam olan aynı kişide birkaç duyguyu aynı anda yaşayabilmek... Sonbahar
tartışmasız bir şekilde duyguların tavan yaptığı mevsimdir. Seversiniz ya da nefret edersiniz, hepsiboşuna. Süregelen bir doğa olayını kabullenmek zorunda herkes. Eğer üşüyen kuşları ve hayvanları
görüp üzülebiliyorsan, yeni mahsul üzümden nasıl bir şarap olacak diye merak ediyorsan, özlemle yazı
anıp tekrar geleceğini biliyorsan... Gayet normal, sağlıklı ve duyarlı bir insansın demektir. İnsanı insan
yapanda zaten yaşadığı duygulardır.
Bana ve eyleme gelince: Sonbahar babam için masraf ayları, zaruri mesailer yapma zamanı. Telaş,
yorgunluk, zorunluluk ama ben ve kardeşimle ise gurur duyma zamanı. Annem için okulda öğretim yılı
başlama stresi, ev işlerinin de yorgunluk ve bıkkınlık mevsimi. Benim için ise... O da bana kalsın...
Ferhat Mutlu 21600806",6.0,2.0,2.0,2.0
6301,Mehmet Can Gökçimen,,"Hiç düşündünüz mü sizi bu hayata bağlayan, yaşamınızı bir düzenden çok arzu
ve tutkuya sokan neler vardır diye? Benim görüşüm işte burada başlıyor. Dillere
pelesenk olmuş yaşamı sorgulama yolunda verilen tonlarca cevap o kadar anlamsız
ki… Böyle soruları her insan sormuş ve soracaktır elbet ancak cevabı bu kadar
tekdüzeleştirmek niye asla anlayamamışımdır. Bana kalırsa yaşama tutkusunu birey
önce kendi kendisine çok basit bir soru sorarak anlamalıdır: kafamı yastığa
koyduğumda yarın uyanamama korkusu ile karşı karşıya mıyım? Bu soruya ilk ben
cevap vermek isterim ve cevabım kesinlikle evet. Bu hayata beni sımsıkı bağlayan
sevdiklerim, yapmak istediklerim ve hala tatmayı arzuladığım onca güzel şey hala beni
beklerken ben nasıl korkuya düşmeyeyim ki. Belki de bazılarınız şimdiye kadar bu
şekilde hiç düşünmedi ve bu noktada kendini sorguladığınız zaman cevapsız kaldınız.
Bu asla sizin yaşama isteğine sahip olmadığınız anlamına gelmiyor elbette. Kimisi için
bu farkındalık bir takım yaşanmışlıklar sayesinde oluşurken kimisi için zaten var olan
deneyimler ile mevcuttur kısacası birey kendini var etme arayışını tamamlamıştır. Bu
ayrımda ilk grubun atıldığı yolculuk, günümüz toplumlarını özetleyen bir role sahip.
Eski zamanların telaşı şimdikiyle muazzam derecede farklı, ne hayata bakış
açımız ne de hayattan beklentilerimiz uyuşuyor geçmişle. Bu farklılığın birincil
etmenlerinden biri de teknoloji olsa gerek. Teknolojinin insanları yabancılaştıran,
yalnızlığa iten bir etkisi olduğunu söylememe gerek yok diye düşünüyorum. Özellikle
şu günlerde durum bir hayli çığırından çıktı. Bir aile dostumuzun çocuğu ağlamasına
engel olunması amacıyla eline doğduğu günden beri tablet gibi elektronik cihazlar
verildiği için şuan büyük bir sıkıntı ile yüz yüze gelmiş. Aile içi ve aile dışı kanlı canlı
iletişimden uzak kaldığı için konuşmayı bir türlü öğrenememiş hatta bu elektronik
cihazlara bağımlı bırakılmasının onda zeka geriliğine yol açmış olabileceğinden
şüpheleniyormuş. Birinci elden gözlemlediğim gibi bu tip duygu ve düşünce
paylaşımından mahrum kalan bireyler kendilerini var etme arayışında oyuna bir sıfır
geride başlamak zorunda kalıyor. Yeri geldi bu yalnızlık içerisinde hayata tutunacak bir
dal bulamadı ve kendi hayatına son verdi ya da kendini arafta bulmuşçasına bir
psikolojik çöküntüde bıraktı. Oysaki geçmişte durum böyle miydi? Yolda tanımadığı
birine günaydın diyerek mutlu olan kendini ruhsal açıdan yükselmiş hisseden bir
toplum mevcuttu. Her güne güler yüzle başlayan insanların sayısı şimdikinden kat ve
kat daha fazlaydı. Özetle insanlar daha naif ve daha az kirletilmişti.
Bulunduğumuz çağın suçunu bahane edip yenilgiyi kabullenmek mi tek yol
peki? Asla hayır. Size benim hayatımda dönüm noktalarımdan biri diyeceğim bir anımile bu durumu daha iyi özetleyeyim. Lise yıllarımda okulum ilkokuldan lise son sınıfa
kadar bütün öğrencileri her serviste her yaştan öğrenci olacak şekilde dağıtmıştı yani
benim dahil bütün servislerde farklı farklı sınıflardan öğrenci mevcuttu. Sene
ortalarında servisimize gelen doğuştan dizlerinden engelli bir arkadaşımız oldu.
Okulun servis alanı ana kapı girişine kadar az sayılmayacak uzaklıkta bulunmasından
ötürü arkadaşımı tek başına zorlayacak derecedendi özellikle yaşını da göz önünde
bulundursak. Her gün sınıfına kadar o gün ben olmazsam başka bir arkadaşımın
yardımı ile eşlik ettik. Bizim sabah gözümüzü açmaya gücümüzün olmadığı saatlerde
bize koskocaman gülümseyişi ve inci gibi gözler ile bakışı uykuyu bırakın bütün stres,
telaş ve kötü düşünceleri yok ediyordu. Ondaki bu arzu ve istek benim kendi
hayatımda sorgulamadığım pek çok şeyi tekrar düşünmeye itmişti. Normalde basit
bahaneler ile okula gitmemeye alışan ben, artık Aslı’ya eşlik etmek için dört gözle
ertesi günü bekler olmuştum. Evet, benim için bu durum o zamanlar bir arzuyla
körüklenen amaç olmuştu. Her gün Aslı’ya destek olmak benim için paha biçilemez bir
mutluluktu. Benim için büyük bir lütuf olarak düşünüyorum lise çağlarımın o yıllarını
çünkü böyle bir yaşanmışlık bana hayat hakkında büyük farkındalıklar yaratmış oldu.
Konuşmamın en başındaki soruya belki tekrar dönmüş olacağım ancak
anlattıklarım herhalde genel bir hat yaratmış olsa gerek. İnsan kendi hayatını paha
biçilemez kılabilme konusunda sınırsız imkana sahip. Bazen o aradığımız, kovalayıp
durduğumuz şeyleri şöyle dikkatlice çevremize baktığımız zaman kolayca
yakalayabileceğimizi anlamalıyız. Gerçek bir hayat öyküsünden esinlenerek çekilen
127 Saat adlı sinema filmi de beni bu düşüncelerle kavurup yazmaya iten sebeplerden
biri. Canını kurtarmak için neler deneyen Aron Ralston aslında hayatın ne kadar
değerli bir hediye olduğunu ortay koymuş. Uzun lafın kısası belki de hepimizin bazen
şöyle birkaç saniyeliğine de olsa durup geleceğe umutlanarak hayatı şevkle
kucaklaması en güzeli olabilir ne dersiniz?
Kaynakça:
127 Ore. Dir. Danny Boyle. Perf. James Franco. Twentieth Century Fox Home
Entertainment, 2011. Film.",8.0,3.0,2.0,3.0
4982,MELTEM AKIN,,"İnsanların ideolojileri, dini inanışları, davranışları farklılık gösterse de, hepimizin hemfikir
olduğu ve yaşanacağı konusunda şüphe duymadığımız tek şey ölüm. “Ölümsüz olsaydık nasıl bir
yaşantımız olurdu?” diye başladığım her beyin fırtınası, ölümün karşısındaki çaresizliğimizi fark ederek
son buluyor. Kesinliği ve zamanının belirsizliği hayattaki en ürkütücü şeylerden. Bir yoldayız,
tercihlerimize göre yönümüzü belirliyoruz. Lakin bu yolculuğun ne zaman sonlanacağını bilmiyoruz.
Sıkılıp kendimiz mi bitireceğiz yoksa “daha çok yolum var” diye düşünürken birden sona mı erecek?
Ölümsüz olsaydık, kaynaklarımız yetebilsin diye daha az ürerdik muhtemelen. Bir sürü insanla
tanışırdık. “Hayatımın tek aşkı” diyemezdik kimseye. Çünkü çok daha fazla kişiye aşık olabilirdik. Ölüm
korkusu yaşamazdık. “Acaba öldükten sonra ne olacak?” sorusu beynimizi karıncalandırıp durmazdı.
Sadece yaşardık, sonsuza kadar. Torunlarımızın torunlarının torunlarıyla tanışabilirdik. Bir günü boş
geçirdiğimizde pişman olmazdık. “Keşke boş geçirmeseydim, ömrümden bir gün kaybettim.” diye
düşünmezdik. Çünkü zaten istediklerimizi istediğimiz zaman yapacak kadar vaktimiz olurdu.
Dünyadaki bütün ülkeleri gezebilirdik. Fuzuli ile tanışırdık mesela. Atatürk’ü kanlı canlı görebilirdik
karşımızda. Yazılan bütün kitapları okuyabilirdik. Edip Cansever’le karşılıklı “Masa da masaymış ha” yı
söyleyebilirdik. İstediğimiz kadar yazar ve çizerdik. Ölümsüz olsaydık, Picasso’yu resim çizerken
izleyebilirdik. Tüm enstrümanları çalmayı öğrenecek kadar vaktimiz olurdu. Beethoven’ı canlı canlı
dinleyebilirdik, parmaklarını piyanosunda ahenkle gezdirirken. Nikola Tesla, Galileo, Einstein ölmemiş
olsaydı, dünya şu an ne durumda olurdu? Bazen oturup bunları düşünürüm saatlerce. Daha neler
yapardık neler. Ama bu yolculuğun bir gün biteceğini biliyoruz. Belki de bu yüzden kendimizi
kısıtlıyoruzdur. “Gelmişim kırk yaşına, bu saatten sonra ebru yapmayı öğrensem ne olur, öğrenmesem
ne olur?” bakış açısı epey üzücü. Ölümlü oluşumuz, hayatımıza yön veren en önemli etken. Zamanının
belirsizliğini düşündüğümde aklıma hep Charles Bukowski’nin “Sonsuza dek yaşayacakmış gibi düşün,
yarın ölecekmiş gibi yaşa” sözü gelir.
Peki hangi olaylar bizi bu düşünceden alıkoyar ve dehlizlere doğru iter?
Birinin öldüğünü duyduğumuzda veya yakınlarımızdan birinin ölümüne tanıklık ettiğimizde
ölümü daha çok düşünürüz ve tüm bu olumlu hissiyatlar birden kaybolur gider. Ne de hüzünlü şey,
sevdiğin birinin hayatının öylece bitivermesi. Birden hayatında oluşan o boşluk hissi. “Mezarına ancak
birkaç kere toprak atabildim ben, daha fazlasına yüreğim dayanmadı. Musa’ya verdim elimdeki
küreği, üç dört adım geriye çekilip yere çömeldim ve hıçkıra hıçkıra ağlamaya başladım. Eğilip
doğrulan insanları, kürek seslerini, toprağın kokusunu ve mezar taşlarının ağartısını buzlu camın
gerisinden görüyormuş gibiydim orada ağlarken. Dünya gözyaşlarımın içindeydi artık, dünya bulanıktı,
dünya ıslaktı ve dünya kalın uğultular eşliğinde etrafa buğular saçarak, hafif hafif titriyordu.” diye
anlatıyor ölüm hüznünü Hasan Ali Toptaş “Kuşlar Yasına Gider” adlı romanında. Bir süre kalıyoruz o
buzlu camın ardında hepimiz. Sonra kaybettiğimiz kişinin yokluğuna alışmaya çalışıyoruz. Farkında
olmadan, istemeden hayatımıza devam etmek zorunda kalıyoruz. Bu anlarda hep şunu
düşünmüşümdür: “Bir gün ben öldükten sonra da sevdiklerim hayatlarına devam edecekler.” Bu
elbette ki kaçınılmaz. Önemli olan onların hayatlarında nasıl bir iz bırakacak oluşum. Benden sonra
nasıl hatırlayacaklar beni? Buna cevap verecek kişi –şu an yaptıklarımla- yine benim.
Yapılan tercihlerle yön verilen bu yolu, bazı insanlar kendi istekleriyle bitiriyor. Kendilerince
geçerli nedenleri olduğunda, bu sona kendi kararlarıyla varmak mantıklı geliyor. Hepimiz
düşünmüşüzdür intihar etmeyi ama kıyamamışızdır tatlı canımıza. Kendimize kıyamamanın yanında,
bizi sevenleri düşünmüşüzdür. Ne kadar üzüleceklerini, ne kadar özleyeceklerini aklımızdan
çıkaramamışızdır. Diyeceğim o ki, büyük cesaret arkandaki insanları o halde bırakmak. Her yiğidin
harcı değil ölüme böyle ulaşmak.MELTEM AKIN
Tam bu noktada, tartarız ölümlü olmanın bize kattıklarını ve bizden aldıklarını. Kişiye göre
değişir terazinin hangi tarafının daha ağır basacağı. Bana soracak olursanız, bizden aldıkları daha fazla.
Elde ettiğimiz tecrübelerin yetersizliği ve birisinin yokluğuna alışmanın zorluğu bunu bana söyleten.
Dilerim ki, sınırlı vaktimizin sonuna gelmeden yapmak istediklerimizi gerçekleştirip ömrümüzü en
verimli şekilde geçirebiliriz. Yapmak istediğimizde elde edemeyeceğimiz şey yok. –Ölümsüzlük
dışında-",10.0,4.0,3.0,3.0
7272,Sıla Gamze VERAL,,"“Bunca kalabalıkta toplam kaç ömür bir insan edecektir?” (İskender, 23). Evet, yanlış
okumadınız. Kaçımız ömrümüzü “insan” olmanın bilinciyle yaşıyoruz? Bu dünyaya ne olarak
geleceğimiz belli değildi, ağlayarak açtık gözlerimizi ve adımız “insan”dı. Peki, bizi insan
yapan neydi? Diğer tüm canlılardan; hayvanlardan, bitkilerden ve nicesinden ayıran? Bir
süremiz olduğunu bilmek… Bir televizyon programının bitişinde sunucunun ağzından dökülen
“Bize ayrılan sürenin sonuna geldik.” demesi gibi; biliyoruz ki ertesi gün nerde kaldıysa
oradan devam edecek. Bundan dolayı da önemsemiyoruz sonları…
Peki ya bahsedilen son bizim sonumuzsa? “İnsan” olarak bizlere bahşedilen sürenin
sonuna geldiysek? Dönüp bir baktığımızda kaç keşke, kaç ah geçer içimizden, bir günümüz
daha olsa deriz, neler yapardık kim bilir… Belki de daha sıkı sarılacaktık sevdiklerimize, birkaç
sokak hayvanının başını okşayacaktık, bir gül koklayacaktık içimize çeke çeke… Monoton
gördüğümüz her şey devleşecek ve önem kazanacaktı birden. Şimdi sizlere soruyorum; bir
gün sonra öleceğinizi bildiğinizde bütün bu hengâmeler olurken, neden şuanın kıymetini
bilmiyorsunuz? Belli olmaz, belki bir gününüz dahi yoktur; gözlerinizi kaparken tüm
pişmanlıklarınız, mutsuzluklarımız bir film şeridi gibi geçer gözünüzün önünden. “Sonuçta
mutlu geçmişimiz yok bu gezegende” (İskender, 23). O zaman kalan ömrümüzü mutlu bir
geleceğe döndürmenin tam zamanı!
Mutlu bir geleceğin anahtarı ince bir çizgi, denklemini iyi oturtmak gerek. Bu çizginin
iki ucu var; öleceğini bilerek zamanını iyi değerlendirmek ve hiç ölmeyecekmişçesine gözü
kara olabilmek. İlk bağlamı ele alalım. Öleceğimizi biliyoruz, bu hayatımızın inkâr
edilemeyecek bir parçası. Bunu bilmek bir avantaj mı dezavantaj mı sizce? Duruma göredeğişir ve her birimizin kulaklarında yeri vardır şu cümlenin; “Aman ya! Ölümlü dünya boş
ver.” Bu demektir ki, aldırmayacaksın seni üzen şeylere, fazla kafana takmayacaksın. Sonuçta
ölümlü Dünya, sev, sevil, affet, kin tutma; zamanını boşa harcama… Bunun bilincinde olup
kendimizi rahatlatabiliriz çoğu durumda, içimize su serperiz. Zamanımızı iyi değerlendirmeye
yöneliriz. Zamanı iyi yönetmek, hem mutlulukla hem de ortaya güzel şeyler çıkarmak adına
önemlidir. Mesela, DaVinci’yi ele alalım, eğer o öleceğini bildiği için kendini yormasaydı,
emek vermeseydi, bugün dünya aynı noktada olabilir miydi? Bakın bu sadece “bir” insanın,
tüm Dünya’ya olan etkisi; geometri, sağlık, sanat alanında yaptığı onca çalışma… DaVinci, ne
zaman öleceğini düşünerek değil, elindeki vakti daha ne kadar dolu geçirebilirim diye bunca
çalışmaya imza atmıştır ve demiştir ki: “""İyi geçirilmiş bir günün, mutlu bir uyku getirmesi
gibi; iyi yaşanmış bir hayat da mutlu bir ölüm getirir.""
Peki, gerçekten mutlu ölüm diye bir olgu var mıdır? İskender bu konu hakkında
“Öleceğini bilen tek canlı yine insandır. Bu yüzden de mutsuzdur” diyor. Bu bağlamda çizginin
“hiç ölmeyecekmiş gibi yaşayabilmek” tarafını görebilmek, bizlere mutluluk sağlayabilir mi?
Tamam, kabul ediyorum, bir son var. Peki, sonu düşünmeden yolculuktan zevk almaya
bakabilsek? Tren yolculuğu gibi, bazen rotayı önemsemeden, sadece manzaradan zevk
alabilmeyi bilmek, vagonda tek miyiz, kalabalık mıyız gözetmeksizin, dertlerden,
sorumluluklardan kaçabilmeyi ara sırada olsa başarabilmek… Hayattan zevk alabilsek
diyorum, sınavlardan, derslerden, stresten olabildiğince uzaklaşıp, içten kahkahalara
merhaba diyebilsek? Ölümün üzerimizde bıraktığı karamsar, üzüntülü ve kaygılı etkilerine kör
olabilsek, gerçekten mutlu olabilir miyiz?
Mutlu ve dolu bir ömür, farklı yaşamlar, izlenimler… Küçük İskender Her şey Ayrı
Yazılır adlı deneme kitabında kendi yaşamına ve farklı konulara değinmiş. Benim bu
denemelerden aldığım alıntılar ölüm ve ölümün getirdiği karamsarlıkla alakalı. Sonuç olarak,
İnsan olarak, insan olmanın ayrıcalığıyla, farkındalık duygusuyla yaşamalıyız. İşte o zaman,
mutluluk arayışımız kendi rotasını çizer, ölüm gerçeğine olan bakış açımız değişir. Mutlu
sabahlara uyanıp, elimizden gelenin en iyisini yapmak için, kendimiz için uğraşmak
günümüzün pozitifliğini ne denli etkiler? Bütün bu soruların cevapları kendi içimizde saklı,
nasıl yaşamak istiyorsak, tam olarak öyle yaşamalı, anlarımızın kıymetini bilmeliyiz. Ve hiçbir
zaman bilemeyeceğiz, belki de gerçek mutluluk ölüm kapımızı çaldığında gerçekleşecek ve
bambaşka bir hayata uyanacağız: “Birçok gidenin her biri memnun ki yerinden, birçok seneler
geçti; dönen yok seferinden.” (Yahya Kemal Beyatlı)
Kaynakça
İskender, Küçük. Her Şey Ayrı Yazılır. İstanbul: Can Yayınları: 2016
Beyatlı, Yahya Kemal. “Sessiz Gemi” Şiirinden kesit.Fotoğraf: Google Arama Motoru, Görseller: https://tarihnedio.com/olum-ani-aklimiza-
geldiginde-bizi-dusunduren-10-madde/",7.0,3.0,2.0,2.0
2716,Naz Epözdemir,,"Eylül ayının ilk gününde annemle geldik Ankara’ya. İkinci gün yurda yerleştim. Ertesi gün
de annem İzmir’e döndü. Tam seksen dört gündür tek başımayım. Kimsenin beni tanımadığına emin
olduğum bir şehirde yaşamak kendimi canlı hissettiriyor. Kızılaydan Kolej’e kadar yürüyorum
bazen.Metroya binip son durağa kadar inmiyorum. İnsanların yüzlerini inceliyorum. Uzun uzun
bakıp hayatları hakkında çıkarımlar yapıyorum. Bir de tek başıma kaldığımdan beri, güçlü olmaya
çalışıyorum. Sahilde Kafka’nın ilk sayfalarında, kitap boyunca peşinden sürükleneceğim Kafka
Tamura’nın sözleri, yaptıkları geliyor aklıma ara sıra. O dünyanın en sert on beş yaşındaki
delikanlısı olmak istediğini söylüyor. Evden kaçmadan önce her şeyi kafasında tartıyor. On beş
yaşında olmasının getirdiği dezavantajları elinden geldiğince ortadan kaldırmaya çalışıyor. Spor
yapıyor, okuldan alabildiği kadar bilgiyi alıyor. Hem aklen hem de bedenen kendini bu yeni yaşama
hazırlıyor. Kendimi onunla kıyaslıyorum da, ben Ankara’ya çok hazırlıksız gelmişim. Tek başıma
kalmaya da çok hazırlıksız başlamışım. Yine de Kafka Tamura ile paylaştığımız bu tek başınalık
beni daha iyi hissettirdi. Üç yıl önce okuduğumda kitabın bana bu kadar yakın geldiğini
düşünmüyorum. Kitaptan aklımda kalanlarla yaşadıklarımı harmanlayınca kendimi Murakami’ye de
Ankara’ya da daha yakın hissetmeye başladım. Yine de kitabın tüm bulmacalarını çözdüğüme de
inanmıyorum.
Haruki Murakami, gerçekten tuhaf bir adam. Tuhaf bir adamın da tuhaf kitaplar yazması pek
şaşılası değil. Takıntıları, ilginç bir azimle bağlı kaldığı ritüelleri olduğunu düşünüyorum. Bir yazarı
en iyi tanıma yöntemi bu olsa gerek; kitaplarını okumak. Kurgu da olsa, eserin, yazarının
hayatından izler taşımaması pek mümkün değil. Bu nedenle her kitapta daha da yakınlaşıyorum
Murakami’ye. Kedileri her kitabında kullanıyor mesela. Özellikle Sahilde Kafka’da kediler önemli
bir yere sahip. Satoru Nakata örneğin, kedilerle konuşabiliyor. Bundan yola çıkarak Murakami için
de kedilerin önemli bir yere sahip olma olasılığı yüsek. Bir başka takıntı ya da düzen demeliyim
belki de, yiyecek ve içecekler. Murakami her kitabında karakterlerine yemek yaptırır. Kahve zaten
aralıklarla da olsa kitapta varlığını hisettirir. Kafka Tamura hep salamlı yumurta yer mesela. Kitapta
geçenlere zaten büyük bir özenti duyduğumdan dolayı kitabı okuduğum sürece kahvaltıda salamlı
yumurta yemiştim. Murakami’nin yiyecek ve içeceklere gösterdiği bu ayrıcalığın karakterinden
kaynaklandığını düşünüyorum. Öyle ki yemek yapmak onun için salt ihtiyaç karşılamak değil.
Yemek yapmak çok daha farklı bir yere sahip. Bu ayrıntılar dışında Murakami fırsat yaratabildiği
sürece karakterleri aracılığıyla bize belirli konular üzerindeki düşüncelerini söylüyor. KitaptakiNaz Epözdemir
Oşima karakteri eşcinseldi örneğin ve kütüphanesine gelen cahil bir kadının ayrı tuvalet talebine
verdiği cevabın sertliğinden Murakami’nin konu hakkındaki tutumunu kestirebiliyorum. Sık sık
kullandığı bir diğer öğe ise; müzik. Sahilde Kafka’da bariz bir şekilde metafor olarak kullanılan
şarkılar var olmasına karşın bu durumla Murakami’nin bütün kitaplarında karşılaşıyorum. Her
kitabıyla beraber yeni bir müzik listesi çıkıyor. Kitaplarında kendi hakkında bu kadar fazla ayrıntı
veren bir yazar daha tanımıyorum. Murakami’yi çok net bir şekilde görebiliyorum günlük
hayatında. Düzenli olarak spora giden, yemesine içmesine özen gösteren, plak koleksiyonu olan
sakin ve biraz da duygusuz bir adam. Yansıttığı bu yerleşikliğiyle başarısını bağdaştırdığım için
kendimi en azından bir çeşit düzene itmeye çalışsam da şu ana kadar bunu başarabilmiş değilim.
Sahilde Kafka’nın ilginç yönlerinden biri ki bu Murakami’nin her kitabı için geçerli olsa
gerek, olağanüstü olayları bir şekilde okuyucu için normalleştiriyor. Bunu kısmen kullandığı dilin
sadeliğine bağlıyorum. Dili etkili bir biçimde kullanmanın mükemmel bir örneği olsa gerek Sahilde
Kafka. Kısmen de karakterlerin okuyucuyla kurduğu yakınlığa bağlıyorum bu normalleştirmeyi.
Aynı zamanda kitapta keskin Japon geleneklerinden bir iz bulmak zor. Murakami bu geleneklerden
bilinçli bir şekilde uzak duruyor. Bu nedenle bize yakın olmayan, anlayamadığımız hiçbir şey
kalmıyor kitapta. Elbette kitabın her cümlesi bir bulmaca ama bu bulmaca empati kurmakta güçlük
çekmediğimiz olaylarla duygularla sarılı olunca çözmek okuyucunun kendi emeğine kalıyor.
Hem yeteneğine hem de iradesine saygı dudyuğum Murakami’nin okuduğum ilk kitabıydı
Sahilde Kafka. Bütün kitapları arasında da beni en derinden etkileyen, bana en kalıcı izi bırakmış
kitabıdır. Abartıdan hiç hoşlanmam o yüzden bu dediklerimde tamamen samimiyim; Murakami’nin
kitaplarında beni rahatsız eden, beğenmediğim tek bir paragraf, tek bir cümle, tek bir kelime yok.
Bu tek başınalık ve düzensizlik içinde rehberim olarak görüyorum Murakami’yi ve kitaplarını.
Öyleyse tavsiyesine uyayım ve kahvemi alıp yurdun önünde yatan kediyi sevmeye ineyim.",9.0,3.0,3.0,3.0
9066,Yağmur Gültekin,,"“Mutluluk mu huzur mu?” ikilemiyle çoğu insan hayatının belli bir noktasında karşı karşıya
kalmıştır. Bu iki güçlü duyguyu ringe çıkarıp kazananı bulmak oldukça vakit alabiliyor zira benim için
bu ikilemin kazananı hâlâ gizemini koruyor. Dalgalanan düşüncelerim, bazen mutluluğun göz
kırpışlarına yenik düşüyor bazen ise huzurun kollarına kendini bırakıveriyor. Her ne kadar bu ikilemin
bir kazananı olmasa da büyümenin de getirdiği yeni düşüncelerle huzur kendini öne çıkarmayı
başarıyor. Hatta mutlu olmanın şartı, huzurun tam olarak üzerinden geçiyor bile diyebilirim. Her ne
kadar huzur-mutluluk ikilemi veya ilişkisi parmak izi gibi herkes için özel bir anlam taşısa da benim
için bu ilişki, mutluluğun içinden huzur çıkan bir matruşka olarak değerlendirilebilir. Huzur benim
penceremden bakınca bazen denizin sesi bazen ise kaliteli Kolombiya kahve çekirdeğinden çekilmiş
bir kahvenin kokusunda beliriveriyor bazen de bulunduğum yer benim huzur kaynağım hâline
geliyor.
Öyle yerlerde bulundum ki huzurun sözlük anlamının gerçek dünyaya uyarlaması tadındaydı.
Bu tarz huzurlu hissettiğimiz bir yerde hepimiz en az bir kez de olsa telefonumuza sarılıp hissettiğimiz
duyguyu sonrası için de saklamayı denemişizdir. Sanki huzur sonra ısıtılmak üzere buzdolabına
kaldırılabilecek dünden kalmış kuru fasulye ve pilavmış gibi. Ama belki de bu zihnimizin bize oynadığı
ufak bir oyundur. Canlı olarak hiç orada bulunmadığımız ama internette gördüğümüz bazı görsellerde
huzurun kalıntılarına rastlarız ve elimizde kıyaslanacak bir deneyim olmadığı için huzurun her bir
zerresine o an hâkim olduğumuzu sanırız. Bu açıdan bakınca kandırılmış hissettiniz değil mi? Bu
durum aslında göründüğü kadar içler acısı değil. Huzur taneciklerinin kocaman bir surete bürünerek
gözümüze görünmesi, bizim huzuru her bir hücremizde hissettiğimiz gerçeğini değiştirmiyor. Bu
şekilde düşünürsek öyle bir tablo var ki ona her baktığımda huzurun esiri oluyorum ve bakmaktan
kendimi alamıyorum. Söz konusu tablo Vincent Van Gogh’un Kafe Terasta Gece adlı eseri. İçimde
kocaman bir huzur bulutu oluşturan bu eser, benim en güvende hissettiğim yerlerden biri. Sonsuz
yıldızların ışıltısıyla bezenen gökyüzünün maviliği ve resimden bile alabildiğim sıcak kahve kokuları...
İnsanın doğası gereği olsa gerek tüm huzur ve mutluluk zerrelerine sahipken gidip tablodaki insanları
daha üst bir deneyim yaşadıkları için kıskanıyorum. Neyse ki huzur beni insan doğasının
bencilliğinden uzaklaştırmak için kollarını açmış bekliyor. Aynı zamanda tablodaki sarı ve mavi
kontrastıyla hayatın zıtlıklarını tiye alıp zihnimdeki karartıları bembeyaz bir sayfaya çeviriveriyor. İşte,
tam olarak bu noktada huzuru cebimize atıp mutluluğa doğru yol alıyoruz. Nasıl her işte bir hayır
varsa benim deneyimlediğim kendi dünyamda da her mutluluğun içinde bir huzur vardır diyorum.
Onları birbirine düşürüp karşı karşıya getirmektense arkadaşça el ele tutuşturuveriyorum. Mutluluğu
kovalarken huzurumdan olmak yerine huzur aracılığıyla mutluluğa ulaşıyorum. Hâl böyle olunca
mutluluk da memnun hâlinden huzur da bir de tabii ben de.
Hayatta mutluluk ve hazzın peşinden koşmak yerine huzurla arkadaşlık kurduğumuzda
mutluluğu, hazzı ve diğer pek çok duyguyu tatmış oluyoruz. Huzur, herkesin kendi hayalî arkadaşı
misali farklı formlarda ve yerlerde insana görünür. Kendimde olduğu gibi bazıları için bakmaya ve
hissetmeye doyamadığı bir tablo bazıları içinse kürdan gibi kulağa absürt gelen bir cisim olabilir ancak
huzurun bir nevi parmak izi olduğunu hatırlamakta fayda var. Huzurun getirdiği mutluluk ise
dondurma kabından sarma çıkması kadar rahatlatıcı ve neşe verici. Mutluluğu bilemeyeceğim ancak
huzuru kovalamaktan vazgeçmeyin zira mutluluğun içini açıp baktığınızda orada mutlaka huzuru
göreceksiniz.Kaynakça:
Van Gogh, Vincent. Cafe Terrace at Night. 1888. Resim.",10.0,4.0,3.0,3.0
7449,Berke Uçar – 21902238,,"Ah, ah! Ne güzeldi günler küçükken. Televizyon başında saatler, ellerde renkli kalemler,
kâğıtlarda fırçalara ait darbeler, yemeye doyamadığın ama kendini yemeye daha fazla
zorlayamadığın yemekler… Özler herkes çocukluğunu bir gün elbet. Pozitif düşüncelerin
düşünülmek için yetenek gerektirmediği, karanlık fikirlerin akla girmediği günleri… Fakat benim
en çok özlediğim şey öğrenmeye ve bilime olan sınırsız aşkımdı.
Sürekli olarak izlediğim kanallardaki sadık olduğum belgeselleri izlemeye zamanımın
yettiği günleri özledim ben. Öğrenme eylemini yalnızca sevdiğim için onu yapmaya çabaladığım
günlerden geri kalanlara baktığımda fark edebildim bazı şeyleri. Sadece kullanmayı sevdiğim için
kullandığım terimleri özlemiştim. Anneme, babama hava atmak için “su” yerine “haşikiyo
(H O)” dediğim günleri hatırladığımda fark ettim o günlerin burnumda tüttüğünü. Özlemiştim,
2çok özlemiştim “gerçekten öğrenmeyi”. Yılların su gibi akıp geçtiğini, boğulmak üzere
olduğumda anladım. O öğrenme isteğimin yakılmaya çalışıldığını ve söndüremediğim bilim
aşkının kendi söylediğim “haşikiyo” ile söndürülmeye çabalandığını…
Maalesef ki ülkemizde birçok çocuğun, gencin kısacası taze beynin yaşadığı bu durumu
ben de yaşadım. Sevdiğim şeyleri bazen geride bırakmam gerektiğini biliyordum, bazı güzel
şeyler kazanmak için. Bugüne kadar da bu ilkemden taviz vermemeye çalıştım. İnsanlığa yararlı
olabilecek, ufacık bile olsa, bir şey yapabilmeyi kovaladım ve bu yolda bazı sevdiğim
alışkanlıklarımdan “fedakârlık” ettim seve seve. Ancak bu yaptığım şeyin fedakârlık olmadığını
fark edebildim sonunda. Fark ettiğim şey ise şuydu: Sevdiğim şeyleri “bilim” diye yutturulduğum
anlamsız şeyler uğruna bırakmıştım.
Solak bir birey olduğunuzu varsayın. Zorla sağ elinize kalem tutturuyorlar. Yıllarca sağ
elinizle aynı şekli çizmeye çalışıyorsunuz. Fakat aklınızda hep sol eliniz kalıyor, başka bir şekil
çizmek isteyen sol eliniz. Ancak kalemi sol elinize almanıza müsaade etmiyorlar ve sağ elinizle
de sol elinizin istediği şekli çizemiyorsunuz. Aylar yılları kovalıyor. Sizin aklınızdan sol eliniz ve
onun istediği şekil çıkmıyor ve de sağ elinizle çizdiğiniz şekle de alıştınız! Sol elinizi
kullanamıyorsunuz ama bir cesaret artık çok da umursamadığınız otoriteye karşı çıkıp sol elinize
alıyorsunuz kalemi. Ancak kâğıdınızda yer kalmadığını görüyorsunuz. İşte o an anlıyorsunuz sol
elinizden vazgeçmemeniz gerektiğini, sol elinizin istediği şekli bırakmamanın gerekliliğini.
Ülkemizdeki eğitim sisteminden bahsediyorum elbette! Ders ve bilim adı altında
dayatılan sıkıştırılmış verilerin çocuklar üzerindeki sonuçlarından… “Kare”, “üçgen”,
“dikdörtgen” ve geri kalan tüm şekillerin sorgulanmadan “daireye” dönüştürülmesinden…
Maalesef ki ülkemizdeki gaddar eğitim çoğu insandaki o insanı o kişi yapan farklılıkları siliyor,
tek tip bireyler yetiştirmeye çalışıyor. Farklı düşünmeye, farklı şeyler söylemeye, farklılıklarıkorkmadan ifade edebilmeye müsaade vermiyor. “Başarılı” olmanın tek yolunu matematiğe
bağlayıp geri kalan uğraşları küçük görüyor. Üzgünüm, ama durumumuz böyle.
Şanslıydım ki, fotoğraftan da fark edebileceğiniz üzere, bilim benim ilk aşkımdı.
Matematikten, fen bilimlerinden hoşlanıyordum ve bu bir avantaj yaratmıştı bende. Bu saydığım
dallarda öğrenmeyi çok seviyordum. Ancak yaşım ilerledikçe bazı şeyler bana da ters gelmeye
başladı. Hobilerimden, dinleneceğim vakitten, ailemden, sevmekten ve sevilmekten taviz vermem
gerekliliğin farkındaydım. Fakat zaman ilerledikçe bunun olması gerekenden fazla olduğunu
gördüm. Bir yıl boyunca sadece ders çalıştım ve akran grubu olarak çalıştık. Başka hiçbir
düşünce olmadan kafamda ve kafamızda… O günlerde 2 yukarı paragrafta yazdığım örneği
karaladım mavi kaplı defterime. Neredeyse bütün farklılıklarımın gittiğini hissettiğimde… Sizce
bu muydu olması gereken? Öğrenmek yerine ezberlemek mi? Farklı yollardan ulaşmayı
yasaklamak mı çözüme? Vazgeçmek mi şarkı söylemekten, elli metre yüzmekten, sevmekten ve
sevilmekten?
Elbette önümüzdeki şeyleri aşmamız gerekli onları düzeltebilmek için. Her sistemde bir
hata olabilir ve bu hatayı sistemin içinden geçmeden göremeyebilirsiniz. İşte bu noktada bize
düşen görev ise eksik gördüğümüz noktaları ilerde düzeltmek adına aklımıza kazımak ve kendi
kişiliğimizi yolu geçerken geride bırakamamak. Önceden de bahsettiğim gibi bilime duyduğum
aşkı geride bırakmamak gibi mesela. Bu noktada dikkatinizi fotoğrafa çekmek istiyorum.
Gördüğünüz gibi elimde teleskop, etrafımda bulanık şekiller ve akıp giden zaman misali belirsiz
ışık demetleri. O kadar bulanıklık arasında şans eseri bir ben net çıkmışım. Bu bana zaman ve
sistem ne getirirse getirsin, ne götürürse götürsün farklılıklarımı bir manada karakterimi
bırakmamam, değiştirmemem gerektiğini düşündürdü. Evet, belki sistemler hatalar barındırıyor
içlerinde ancak kendi farklılıklarımızla gurur duymak ve onların elini bırakmamak bizimelimizde. Her ne kadar bizi “gerileten” sistemlere maruz kalsak da onları düzeltmek de bizim
elimizde. Yeter ki biz bizi biz yapan şeyleri -farklılıklarımızı, tutkularımızı, karakterlerimizi-
geride bırakmayalım. Aynı fotoğraftaki gibi, ışık demetleri bile bükülse bizim kişiliğimiz
bükülmesin! Sistem çarkına soktuğumuz çomak kırılmasın!
REFERANSLAR:
Eper, Sina Murat. Teleskop ve Aykırı, Çanakkale. 24 Temmuz 2015.",9.0,3.0,3.0,3.0
624,Erkan BAYRAM 21602564 Turk 101-52 2. Ödev,,"Özgürlük için herkes kendince tanım yapabilir. Bu da özgürlüğün doğasının gereğidir. Bana
göreyse seçebilmektir özgürlük. Lakin eylemlerimizin ya da amacımızın seçiminden değil
temelde özgürlüğün varlığının seçiminden bahsediyorum. Çünkü eylemlerimizin ve
amaçlarımızın seçimlerini yapmak bizim boyumuzu aşan bir durumdur. Neden mi?
Özgürlüğümüz eylemlerimizi belirlerken sınırlıdır. Bu sınırı başkalarının özgürlükleri çizer
aslında. Bu da seçimlerimizi , yani bana göre özgürlüğümüzü , karşılıklı uzlaşıya bağlar. Çünkü
her insan özgürlük için farklı tanımlar yapabildiği gibi eylemleri değerlendirirken de farklıdır.
Uzlaşının olmadığı durumlarda iki taraf arasında bir denge ihtiyacı doğar. Peter Huber ise
dengenin en liberal toplumlarda dahi kamu tarafından sağlandığını söylüyor(s. 192). Bu
günümüz için doğrudur. Fakat geçmişimiz için öyle değildir. Kamu ya da devlet kavramları
insanlık için oldukça kısa zamandır vardır. Kamudan önce insan bu dengeyi sağlar. Kargaşa ve
serbest seçime engel olan denge içgüdüseldir, yani insanidir. Eylemlerimizin sonuçları onları
uygulamamızdaki en büyük engeli teşkil eder. Diğer bir deyişle, sonuçları bizim
özgürlüğümüzü kısıtlar korkusu eylemi gerçekleştirmemek için ölçütümüzdür. Buradan
""Cesaret özgürlüğün yolunu açar."" sonucu çıkarmak hata olur. Çünkü bu korku eylemin
sorumluluklarıyla yüzleşmekten ziyade seçim dengesini aksi yönde bozmaya yöneliktir.
Bunun farkında olan yasa koyucular da eylemlerin sonuçlarının sorumluluklarını -temelde
cezayı- özgürlüğün kısıtlanması üzerine kurmuştur. Kısacası korkusuzca yapılan hamleler
özgürlüğü artırmaz bilakis azaltır.Örneğin, başkasına ait bir malı alıp almamak bizim
seçimimizdir fakat alırsak malın sahibinin özgürlüğüne müdahaledir.Burada devreye yasalar
girer ve kişi özgürlüğünden mahrum bırakılır.Bu da dengenin eylemi uygulayan aleyhine
bozulmasıdır.
Peki ya amaçlarımızın seçimi? Amaçlarımız bizim hedeflerimizdir.Yaşam boyu ideallerimiz,
hayallerimiz bu başlığın altına girebilir. Bunların da seçimi bizim elimizde değildir. Çünkü şu
anki toplumumuz şartlandırmalar içerir. Hayatımızın temel amaçlarını belirlerken önceden
sabitlenmiş toplum normlarının dışına çıkmamız yine imkansızdır. Doğduğumuz andan
itibaren hedeflerimiz Huxley'in Cesur Yeni Dünya'sındaki[1] kadar olmasa da başkalarınca
belirlenmiştir. Eğitimimizin yöntemi, insanlarla olan ilişkilerimizin tanımları, temel
ihtiyaçlarımızı karşılamak için yapmamız gerekenler belirlenmiştir. Yalnızca kalıplar arasında
seçim yapmamıza müsaade vardır. Hazır yollardan birini takip etmemiz beklenir. Yalnız,
burada bir parantez açmam uygun olacak. Kendine yol açan, kendini eğiten, toplumdan
""uzak""ta yaşamlarını gönüllerince sürdüren yani ""özgür"" insanlar vardır. Aslında bu
cümledeki anahtar kelime özgür değil uzaktır. Toplum ""özgür"" insanlara tahammül edemez
ve onları kendi denkleminin dışında tutar. Fakat her toplum prangaları sıkmaya başladığında
bu ""özgür"" insanları denklemin çözümünde kullanır. Bu da devrim olarak nitelendirilir.
Özünde her devrim toplum dışındaki ""özgür""leri tekrar içine katar ve özgürlerin varlığı
problemini çözer.
[1]Dipnot:Huxley'in kitabında belirli bir bölümden ziyade yarattığı evrenin şartları atıflanmıştır.
1Erkan BAYRAM 21602564 Turk 101-52 2. Ödev
Bir de kısıtlı özgürlüğümüzün -en ironik tamlamalardan biridir bana göre- güvencesi sorunu
var. Özellikle son yüzyılda özgürlüklerimiz arttırmak için yaptıklarımız bir paradoksa yol açtı.
Sanırım bu aşamada örneklerle gitmem daha sağlıklı olacak. Bir çoğumuz anlık mesajlaşma
uygulamaları kullanıyoruz. Hem hız hem de ulaşılabilirlik açısından iletişimize kattıkları su
götürmez. Lakin, iletişimimizin güvenliği açısından zaafları vardır. Aslında, Kendimizi
işaretliyoruz. Sınırları yıkalım derken yenilerine zemin hazırlıyoruz. Kontrol altında
olabilirliğimizi artırıyoruz. Kontrol kelimesi şu açıdan önemlidir: amaç ve eylem seçimlerimiz
denge sağlayıcı tarafından hep kontrol altında tutulmaya çalışılır. Bizse sınırlarımızın
daraltması için ona kolaylık sağlıyoruz.
Orwell da bahsettiğim tüm bu sınırlamaları, normları göz önüne alarak ""Özgürlük köleliktir.""
(s. 28)der ki bir noktaya değin haklıdır da. Lakin özgürlüğün varlığının seçimi yani kendine
özgür diyebilmek insanın elindedir. İnsanın iradesi bir köleden farklı olarak o noktada
devreye girer. Şu an bize özgürlük diye dayatılanların aslında kısıtlamalardan ibaret ,
uzlaşınınsa özgürlüklerimizi genişletmek için anahtar kelime olduğunun farkına varmalıyız.
Kamu, norm ya da töre gibi sınır koyup bize alan açtığını iddia eden oluşumların bilakis küçük
bir zümrenin ""gerçek özgürlüğü"" için bizim kafeslerimiz olduğu gerçeğiyle yüzleşmeliyiz. Bu
bir başkaldırı manifestosu olarak algılanmamalı. Demek istediğim , gittiğimiz her yere
özgürlüğü götürmek elimizde. Sınırlarımızı karşılıklı yıkabiliriz ama unutmayalım hep yıkıma
devam etmek zorundayız. Aksi takdirde özgürlükleri korumak için yaptıklarımız sınırları daha
da sağlamlaştırır.
Erkan BAYRAM
KAYNAKÇA
• Huber,Peter. Orwell'in İntikamı. Çev. Muammer Pehlivan. İstanbul: Everest Yayınları, 2017, 1.
Baskı.
• Orwell,George. 1984. Çev. Celal Üster. İstanbul: Can Yayınları, 2013, 42. Baskı.
• Huxley,Aldous. Cesur Yeni Dünya. Çev. Ümit Tosun. İstanbul: İthaki Yayınları, 2017, 21. Baskı.
[1]Dipnot:Huxley'in kitabında belirli bir bölümden ziyade yarattığı evrenin şartları atıflanmıştır.
2",8.0,2.0,3.0,3.0
2447,SEN İNSANSIN BÜYÜK DÜŞÜN,,"İyi kalpli art niyetsiz insanların varlığına olan inancım az da olsa var artık. Filmi izlemeden önce bütün
insanların bencil olduklarını düşünürken artık iyi insanların da aramızda olduğunu biliyorum.
Forrest umut verirken , Teğmen Dan ise bende değişimi çağrıştırıyor. Bir hiç olduğunu zannederken
aslında ne kadar yetenekli olduğunu görünce etrafımdaki insanlara bakıyorum. Kendilerinin bir hiç
olduğunu düşünenler… Toplumun önyargısını kabullenip pes edenler… Üzülüyorum onlara. Yahu iki
dakika oturup sahip olduklarınızı düşünün. Mutlu ailenizi, şirin çocuklarınızı, elinizi, ayağınızı, gözünüzü
düşünün. Şimdi ne kadar önemli ve değerli olduğunuzu fark edin. Evet değerlisin çünkü sen bir insansın.
Forrest'ın annesine bakıyorum, kendi aileme bakıyorum arada dağlar kadar fark var. Annesi ""Aman
oğluşum dikkat et"" diyen aşırı ilgi gösteren tiplerden. Ona değerli olduğunu hissettiriyorlar, özgüven
aşılıyorlar. Özgüven bizi hayatta tutan en önemli faktördür ve bu özgüveni gayet iyi veriyorlar. Evet,
gerçekten de insan özgüveni olmayınca kendi düşüncelerini açıklayamaz. Sistemin içindeki bir çark
olmaktan öteye gidemez. Filmde Forrest’ın karides işine giriştiğini görünce özgüvenin her insanda
bulunması gerektiğini anlarsınız zaten. Eğer fikirlerinizin duyulmasını ve kabul görmesini ya da en azından
saygı görmesini istiyorsanız, ayağa kalkıp konuşmalısınız. Sözcükler ağzınızdan bir ok gibi fırlayıp hedefini
bulmalı. Fırsatlar karşısında beklemektense, harekete geçip hemen değerlendirmelisiniz. Filmi izledikten
sonra “Ben buradayım!” demenin özgüvenden geçtiğini fark ettim.
Koş Forrest Koş! Forrest yerine kendi ismini yaz ve düşün. Sanki her daim bir amaç uğruna yaşıyorum.
Ve bu sözü duydukça moral buluyorum. Bu söz sanki gürül gürül akan hayat karşısında pes etmemek
gerektiğini söylüyor bizlere. Forrest’ın muhabirlere verdiği cevap ise gerçekten ilginç. Bir amaç için değil,
sadece koşmak için koştuğunu söylüyor. Ama bence asıl sebebi Jenny. Jenny için koşuyor. Ya da koşarak
içindeki özlemi bastırıyor. Kendimize baktığımızda hayattaki bütün koşularımız, uğraşlarımız hep
ideallerimiz içindir. İdealler bizi hayata bağlar ve bize koşmamız için neden sunarlar.
“Hayat bir çikolata kutusu gibidir.” Evet, gerçekten de öyledir. Bazen anlık kararlarımız bizim hayatımızı
değiştirebilir. O yüzden fırsatları değerlendirmeliyiz. Küçük Jenny serviste Forrest ‘ı yanına çağırmasaydı
belki de hiç tanışmayacaklardı. Hayatın en monoton en asık suratlı olduğu zamanlarda bazen bir
“günaydın” , hatta bir gülümseme inanın başkalarının da gülümsemesine yol açacaktır. Aslında bu
gülümseme de özgüvene dayanır. İnsan olduğunu, değerli olduğunu kavrayamamış varlıklar utanabilirler.
Konuşmayı, yani en değerli yeteneğimizi, kullanmayı ayıp zannedebilirler. Ama asıl ayıp kendi benliğinin
farkında olmamaktır. Evet, bazı kötü yönlerin olabilir, hangimiz mükemmeliz ki? Ama yine de ileriye bak
ve mutlu ol. Eskiyi geride bırak ve yoluna devam et. Yoksa sırtında, her zaman geçmişin yükünü taşırsın.
Filmi izledikten sonra etrafıma baktım. Sanki insanlar daha güler yüzlüydü. Eskiden asık suratlı
gördüğüm adamların aslında ne kadar mutlu ve güler yüzlü olduklarının gördüm. Tek yaptığım neydi
peki? Onlara selam vermek, hallerini hatırlarını sormaktı. İnsanız, sosyal varlıklarız. Konuşmadan, iletişim
kurmadan hayatta kalamayız. O yüzden başka insanlarında monoton hayatlarını sadece bir günlüğüne de
olsa kırabiliriz. Evet, belki sadece bir günlüğüne de olsa onların mutlu olmasını sağlayabiliriz. Bunu
söylüyorum, çünkü başkalarını mutlu edince aslında bizim de mutlu olduğumuzu biliyorum. Evet, bizinsanız, diğer canlılardan farklıyız, düşünebiliyoruz. Öyleyse kendimize güvenelim, büyük düşünelim.",7.0,3.0,2.0,2.0
6238,Mehmet Ali ALTUNTAŞ,,"19 KERE 365
Sonundan bağımsız bakmanız gereken kitaplardan biri Adam Strand’ın Otuz Dokuz Ölümü.
Ben 19 yaşında olduğumu ve hayattan artık hiçbir şey alamadığımı, gerçek ölümü, sonrasında yaşam
olma ihtimali bile olmayan ölümü istediğimi söylediğimde bana inanmadınız. Daha ne gördüğümü bile
bilmediğimi, hayatın şu an gördüğümden çok daha farklı şekillere bürüneceğinden falan bahsettiniz.
Adam Strand’ı okuyunca da aynı tepkiyi mi veriyorsunuz? Sadece kendimi afili bir dille ifade
edemediğim için miydi iki yüzlülüğünüz?
En iyi seçeneğin ölümse, değerlendirmeye çalışırsın. Aksini düşünmek aklına bile gelmez. Hem
nasıl yaşayacaksın ki daha huzurlu bir seçenek karşında sana bakarken? Bir kez atlatsan o ikna edici
tavrını ölümün, diğer saniye yine karşında. ‘ Hâlâ geç değil’ dediğini duyuyorsun sürekli. Bir saniye
önce yapamadıysan, şu an yapabilirsin. Fırsatı kaçırmadın. Ölüme hayır demek işte bu yüzden zor...
Kendimi dinledikçe, okudukça karar veriyorum, siz de haklısınız. Ben gerçekten Galloway kadar güzel
anlatamıyorum ölüme neden ihtiyaç olduğunu. Neden ölümü her şeyden, herkesten daha çok
istediğimi... Şimdilik devam edebilirsiniz o yüzden iki yüzlülüğünüze, ben ölene kadar zaten mutlu
olamam. İki yüzlülüğü bırakmanızın bana ne faydası var?
İlk anlattığı sahnelerden biri düşen bir insan... Etrafına bakmıyor çünkü kaybettiği tek bir şey
bile olmadığını en iyi o biliyor. Adam Strand siz gram pişmanlık duymayan adamın intiharına sebep
ararken araya giriyor: “İşte o adam benim!” Sebepsiz intihar mı olur diye soruyorsunuz kendinize.
Neden olmasın? Siz intiharı gerçekleştirmek için gerekli cesaret ve dürüstlükten mahrumsunuz diye
sizden binlerce kez masum birinin intiharında neden bel kırıcı sebepler arıyorsunuz? Gerçekten
kendinize karşı dürüst olsanız, yaşamın bu halinden hiçbir zaman iyiye gitmeyeceğini bildiğinizi
kendinize itiraf etseniz, siz de fazladan bir saniye yaşamazdınız bu çivisi çıkmış yuvarlağın yüzeyinde.
Düşerken hiçbir şeyden vazgeçmediğinizi, hatta yaşadığınız vakitlerde ölümün sıcak kollarından
vazgeçmiş olduğunuzu anlardınız birkaç saniye için... Kitabın, Amerika’nın orta batısında küçük bir
kasabada geçmesi hikâye için hiçbir önem arz etmiyor aslında. Doğu Karadeniz’de geçse de aynı
hisleri yaşatırdı. Ölüm’ün nihai çare oluşu ve insanlığın ölümden korkusu evrenseldir çünkü. Şu an
anlamıyorsunuz. O an geldiğinde, vazgeçip tutunmayı bıraktığınızda anlayacaksınız. “Aslında çok
kolaymış” diyeceksiniz. Sıkıca tutunduğunuz şeylerin ne kadar boş olduğunu anlayıp son birkaç
saniyenizde pişmanlığınızda boğulacaksınız.
İstedim, deneyemedim. Göz kapaklarımın arkasında dönen çarkları hissedebiliyorum, kimin
yağladığını bilmesem de bazen gerçekten yavaşlayıp yeniden hızlanıyorlar. Kendi kendime onların
beni ikna ettiğini düşünüyorum. Bilincimden bağımsız hareket eden çarklar... Hem benim Adam
Strand gibi bir sorunum da yok. Cesaretimi bir kez toplamam yetecek. Onun gibi ölemedikçe
denememe, denedikçe ölemememe gerek yok. Tek bir anlık cesaret dalgası beni istediğim her şeye
kavuşturacak.
Bu kitabı okumayın. Hem kısa hem hikâye gayet ilgi çekici. Kendinizi daha fazla kandırmanıza
izin vermeyebilir ölüm konusunda. Sonra kitabı suçlar etrafınızda derinliği sorgulanabilir insanlar. İyi
gözlerle bakmaları gereken her şeyi gözlerinin göremeyeceği yerlere saklayanlar da onlar değil mi
zaten? Sizin sonunda gerçek sıcaklığa ulaştığınızı, gerçekten tüm hayâllerinizin gereksizliğinianladığınızı, ölümün başından beri bilincinizin tek şansı olduğunu ben hariç kimse anlamayacak. Ben
de kötü bakacağım, imrenmeden çok kıskanmayla... Kötü bir haber olur ben bile cesaret
edememişken 19 kere 365 gündür, siz bir kitapla anında karar verebilirseniz.
Galloway nasıl bu hikâyeyi bu kadar hafif bir dille anlatabiliyor biliyor musunuz? Artık o da
biliyor ölümün sandığımız kadar karanlık, korkutucu ve ağır olmadığını.
Ölürseniz aklınızda bulunsun, kurtuldunuz...",9.0,3.0,3.0,3.0
6063,UMUT KOÇAK,,"Hasan Bülent Kahraman, Bakmak Görmek Bir de Bilmek isimli kitabında çağdaş sanatı
anlamak için çeşitli önerilerde bulunuyor. Çağdaş sanatın hep “anlaşılmazlık” ile suçlanmasının
aslında çağdaş sanata haksızlık yapmak anlamına geldiğini ileri süren Kahraman, çağımızda hüküm
süren bu sanat anlayışını anlamak için insanların da elini taşın altına sokması gerektiğini ifade
etmekte. Diğer bir ifadeyle sanatın anlaşılmaz olmakla suçlamak yerine, insanların kendi kültürel
birikimlerine bakmaları ve kendilerini beslemeleri gerektiğini söylüyor. Bu konuda Kahraman'a ben
de katılıyorum. Bir eser hakkında, örneğin Rene Magritte'nin “Bu Bir Pipo Değildir.” isimli
çalışmasındaki “görece basitliğe” aldanmamak gerektiğini, eserin sadeliğinin ardından bir sürü
kavramsal zenginlik olduğunu; işte tam da bu kavramsal zenginliği anlamaya çalışmak gerektiğini
ileri sürüyor yazar. Yani “Bu ne böyle ya? Bu pipo değilse ben de Alaaddin Keykubat değilim.” gibi
absürt bir yaklaşımın çağdaş sanatı anlamak adına abes bir girişim olduğunu ileri sürebiliriz.
Kahraman'ın günümüz sanatı hakkında rehber niteliği taşıyan eseri benim de bu mesele hakkında
bir miktar zihin egzersizi yapmamı sağladı diyebilirim.
Çağdaş ya da (post)modern sanatı anlamak için insanların efor sarf etmesi gerekir diye
düşünüyorum. Özellikle post-modern bir çağda olduğumuz ileri sürülmekteyken bu görüşün
getirdiği bazı durumlar da sanata tesir etmiş vaziyette. Post-modernizm, anlaşılması güç bir
konuyken post-modern sanatı anlamak, şüphesiz daha güç bir mesele olacaktır. Ancak burada
sanatçının özerkliği ve sanatçının kimliği konusunda geçmiş dönemlere göre farklılıklar bulunuyor
bence. Bir yapıtı sanat eseri olarak düzenleyen ve öyle meydana getiren bir kişi kendine rahatlıkla
sanatçı diyebilir bana kalırsa. Yani teyit ya da icazet alınacak bir makam kalmamıştır artık. Böyle bir
kurumsallığın ortadan kalkışı ise sanat dünyasında hem çoksesliliğin ortaya çıkmasına hem de çok
farklı tarzlarda eserlerin ortaya çıkmasına neden olmuştur. Durum böyleyken, yani insanlar artık
eserlerini daha önce hiçbir çağ da olmadığı kadar kolay bir şekilde kitlelere ulaştırabiliyorken
alışageldiğimiz sanat anlayışlarından daha farklı anlayış, akım ve eserlere denk geliyoruz her geçen
gün. Bu noktada sanat eserlerini veya “sanat eseri” amacıyla ortaya konan eserleri
algılayamadığımız zaman “Olmamış bu. Sıfır.” gibi insafsız bir yaklaşım sergilemek şüphesiz işin
kolayına kaçmak olur. Çünkü bize yabancı gelen, bizi yepyeni dünyalara götürebilme potansiyeli
taşıyan, buna karşın “Biraz garip...” bulduğumuz eserlere karşı daha toleranslı olmamız gerektiğini
düşünürüm ben hep. Eserlerin garipliğinden çok, o eserleri idrak edebilmek, eserin arkasında yani
sanatçının zihninde beliren düşünceleri anlayabilmek için insanların bir miktar emek harcamaları
gerekir. Yani ben hiç bilmediğim ve anlamakta güçlük çektiğim istatistik disipliniyle ilgili bir makale
gördüğümde “Bu ne kadar berbat bir şey.” deyip geçebilirim, ancak belki de bu sabah bindiğim ve
binanın 32. katına çıkmamı sağlayan asansör o makalede yer alan bilgiler sayesinde kusursuz bir
şekilde çalıştı. Şüphesiz iki farklı şeyden, sanat ve bilimden bahsediyoruz, elimizdeki enstrümanlar
farklı; ancak sanat alanında da bu şekilde bir düşünce yapısına sahip olmamız daha faydalı olur diye
düşünüyorum. Zira belki istatistik terimlerini ve denklemlerini hayatımız boyunca
anlayamayabiliriz, ama bir modern sanat eserinde sanatçının muradını anlayabilme kapasitemiz
vardır mutlaka.
Sonuç olarak diyebilirim ki hayatın her alanında olduğu gibi sanat alanında da peşin hüküm
vermek, pek çok fırsatı kaçırmamıza neden olabilir. Bu nedenle tepkilerimizi kontrol etmeyi ve
çuvaldızı birazcık da kendimize batırmamız gerekiyor. Çünkü sürekli başkalarını suçlayarak hiçbir
yere varamayız. Birazcık aynaya bakmamızın zamanı geldi de geçiyor. Sanatı anlamak için çaba
göstermeli ve peşin hükümlerden kaçınmalıyız ki sanatı anlayabilelim ve ona karşı toleranslı
olabilelim.UMUT KOÇAK
KAYNAKÇA
Kahraman, Hasan Bülent. Bakmak Görmek Bir de Bilmek. İstanbul: Kapı Yayınları, 2015. 1.baskı.",10.0,4.0,3.0,3.0
3124,Cemre Polat,,"nasıl olmasını gerektiğini gösterdi diyebilirim. Tüm gün çalıştıktan sonra şehrin ortasına kurulan koca
meydandaki operayı dinleyebilmek ya da ulaşım sıkıntısı çekmeden eve zaman sınırlamasından dolayı
değil de senin için uygun zaman ne zamansa o zaman dönebilmek küçük şeyler gibi görünse de
aslında şehir de yaşamayı daha kolay ve eğlenceli hâle getirebilecek önemli unsurlardır. Özellikle de
Ankara’nın sıkıcı okul-ev arasındaki sıkıcı şehir hayatından bıkmış biri olarak Viyana’da 5 gün bile
bulunmak ufkumu genişletti diyebilirim.
Aslında Viyana’daki tüm sistem insanların hayatını kolaylaştırmak ve insanları kendi günlük
sıkıntılarından uzaklaştırmak için kurulmuş. En çok ilgimi çeken ve şaşırtan şeylerden biri de meydana
kurulmuş bir alandı. Bu alan insanlara sörf yapabilmelerini imkânını sunuyordu. Dalga yapan bir
makine, sörf tahtaları, müzik ve insanların sörf yapanları izleyebileceği bir kısım bile vardı. Bu beni
belki de şu yüzden çok şaşırtmıştı Ankara’da daha şehrin en basit ihtiyaçları tam olarak
karşılanmazken Viyana’da en küçük detayın bile düşünülmesiydi. Evet, belki de sörf yapmak olmazsa
olmaz dedirten bir etkinlik değildi ama bunun yapılmış olduğunu gördüğüm zaman o klasik ‘Vay be!
Adamlar yapıyor oğlum Avrupa tabi’ lafını içimden söylemedim de değil. Burada niye Kızılay
meydanında sörf yapamıyoruz ki diye söylenmem saçma olur ama başkente yakışacak etkinlikler de
görmek isterdim açıkcası.5 günlük sanat ve tarih cennetinden Ankara’ya tekrar dönünce içinde bir
burukluk oluyor. Aslında bu keşke Viyana’da doğsaydım orda büyüseydim gibi bir düşünceden dolayı
değil küçük çocuklar gibi özenmek belki de Ankara’da neden opera yok ki gibisinden bir çeşit
burukluk. Neden böyle şeyleri görmek için biz gidiyoruz da onlar bizim fazlaca yeterli sayıdaki alışveriş
merkezlerimizi görmeyi değersiz buluyorlar düşüncesi bir nevi. Sebebi de ortada ama kendine
yakıştıramıyorsun.
Viyana’nın bir diğer beni şaşırtan unsuru da mükemmele yakın ulaşım ağıydı.6 farklı metro hattı,
dakikası dakikasına otobüslerin saatlerini yazan çizelgeler ve buna tamamen uyan otobüsler...
Ankara’daki onca trafiğin, asla gelmeyen metroların ve tamamlanamayan metro hatlarının içinde bu
oturmuş ulaşım sistemi sanki daha şehir kurulmadan önce yapılmış gibi geliyor. Viyana’da şehrin bir
ucundan bir ucuna 1 saate yakın bir zamanda varabilirken Ankara’da trafikte Ankara’nın en merkezi
noktasına bile 1 saate anca iniyorum. Ankara’da bir yerden bir yere gitmeye çalışırken harcadığım
enerji, boşa giden zaman benim üstümde olumsuz bir etki bırakıyor. Mesela gün boyunca trafikten
dolayı baş ağrısıyla dolanabiliyorum. Tam tersine Viyana’da bir yere ulaşmak için bir yerden bir yere
koşmak, yetişmeye çalışmak zorunda değildim toplu taşımanın ne zaman geleceğini, nereye nasıl
gitmem gerektiğini bilerek zamanımdan tasarruf ederek stressiz yolculuğumu geçiriyordum.
Viyana’daki bu rahat yolculuk sayesinde gezmeye, yeni şeyler keşfetmeye daha çok zamanım
kalıyordu. Aslında yolculuktan kazandığım sadece zaman değildi. Kültürüme yeni şeyler katmamı
hızlandıran ve kolaylaştıran bir etkendi.
Söylemek istediğim o ki şehirde yaşamayı eğlenceli hale getiren ya da basitleştiren şeyler insanın
yaşam standartlarını arttıran, yaşamayı güzelleştiren etkenlerdir. Bunların önemli etkisini yurtdışına
gitmeden tam anlamıyla hissedememiştim yakınmalarım sadece sözlerde kalmıştı ama olması
gerektiği gibisini gördüğüm zaman gerçekten işin ciddiyetini ve önemini daha iyi algılamış oluyorum
çünkü iki yerde de yaşayıp nasıl hissettirdiğini anlayabiliyorum. Şehircilik anlayışının bireye ve
topluma nasıl ciddi etkileri olduğunu görmüş oldum.",7.5,2.5,3.0,2.0
5168,Mızrakların Ucunda Yaşayan İnsanlar,,"düzen aslında hepsi insanın bir eseri .
Tabloya baktığımda tablonun bana düşündürdüğü ilk şey Orta Doğu oldu. Eğer
‘Neden?’ diye sorarsanız size cevabım çalkantılı , tahmin edilemez, korkunun hakim
olduğu, her an her şeyin değişebileceği orta doğuda süren yıkım, kısaca oradaki
insanların mızrakların ucunda yaşadıkları olacaktır.Belki de kendi döneminde ressam
bunların farkındaydı ve dönemindeki dünyada oluşan karışıklıklara değinmek
istedi.Her ne kadar resmin aurasını yıkıcı bulsam da bende uyandırdığı duyguları her
ne kadar kabul etmek istemesem de bana bunları anımsatması bence tabloyu soyut
bir iletişim aracına dönüştürüyor.Ressamın benle kurduğu iletişim bu olabilir ve
ressam da dünyanın kendiyle kurduğu iletişimi tablosuna yansıtmış olabilir mi?
Bu tabloya bakan herkeste oluşacak düşünceler farklı olabilir ama hissedilen
duyguların karamsarlık çizgisinin dışına çıkabileceğini düşünmüyorum.Renklerin
sanki beni boğarcasına tablonun içine çekmesi artıdan bir özellik mi bilmiyorum ama
etkili olduğunu söyleyebilirim.Sanki bir yandan insanı sıkarken diğer yandan insanı
tazeleyen mavi tonları gözlerimi tablodan uzaklaştırmama engel oluyor ve
düşüncelere dalıyorum.Tarihte küçümsenemeyecek bir yere sahip olan Moğolları bu
tabloda görüyorum, atlılarıyla çarpışan geçtikleri yerleri yakıp yıkan, küle çeviren
savaşçılar.Bunu görmek beni üzüyor ve acıyorum ama öfke duymuyorum belki de
korkuyorum , bilmiyorum.Tabloda dikkatimi çeken en büyük ayrıntı ise kaosun
ortasında dünyadaki her şeye sahip olduğu halde bir kralın kölelerine zulüm
ederken zevk alması.Bence insanın ne kadar bencil ve aç gözlü olabileceğine
verilmiş tablonun duygu bütünlüğünü tamamlayan güzel bir örnek.
Kanımca , Jackson pollock Blue Poles tablosunda siyah fırça darbeleriyle kara
güçlerin siyah mızraklarını temsil eden ve büyümekte olan bir kaosta saplandıkları
yerden insanların ruhlarının enerjisini emen uzun süredir hüküm sürmüş ama artık
kokuşmuş ve çürümekte olan unsurları dile getirmiş.Büyük kaosun altında mızrakların
yer küreye saplandığı yerde hiç bir amacı olmadan savaşan akıncıların ne için
savaştığını bilmese de adanmışlığının ruhuna yaptığı baskıyla verdiği mücadele yeralıyor.Onları kontrol eden beyaza bürünmüş aç gözlü kral ise zebaniler tarafından
parçalanan tahtının farkında değil gibi.
Savaşın elçileri geçmiş defterleri kapatmış gelecek için plan yapıyor.Yüzyıllardır
meşalenin uçundan alevlenmeye devam eden bu azgın hissi durdurmaya çalışacak
hiç kimse görünmüyor.Aydınlığı ve barışı arayan silikleşmiş mavi tonlar zincirlerini
kıracak kadar güçlü değil.Kaosun oluşturduğu bir düzeni anlatan ve içinde zıtlıkların
baş tacını taşıyan bir tablo...
Bilinmezlikten gelen bir ürperti ve onun verdiği tedirgin bir heyecan adeta bütün
perspektiflerden kendini belli ediyor.Karamsallık ve çekişmelerin zirvesi...
Bence soyutların dünyasında sadece duygular yaşayabilir ama kırılan duyguların
dünyasında onları düzeltmeye çalışan süvariler vardır, aynı tablodaki gibi ve kırılan
duyguları düzeltmeye çalışır.Süvarilerin kırılan duyguları alt etmeye her ne kadar
gücü yetmese de çabalarının varlığı şahla sultan arasındaki fark kadar olduğunu
tablodan çıkarabiliyorum.Karanlığın aydınlık tarafını , aydığınlığın ise karanlık tarafını
gözler önüne sermiş duygusal bir kırılmanın ve öfkenin varlığını hissediyorum, hafifçe
tabloya serpilmiş olan kırmızı ve sarı tonlarda da bunu görebiliriz.Bu betimlemeyi
ressamın da bu resmi hangi duygular içinde yaptığının küçük bir ipucu olarak da
düşünebiliriz bence.
Ressam eğer yaşıyor olsaydı aynı tabloyu şu an nasıl yapardı bilemiyorum.Ama
bildiğim bir şey var o da insan kendi bencil doğasını durduramadığı sürece siyah
mızrakların ucunda yaşayan insanlar var olmaya devam edecek.
.",6.0,2.0,1.0,3.0
2496,İrem Kaftan,,"Kalbim hayatımda ilk defa dizgilerinden kurtulmuş bir at gibi coşkulu ve hızlı atarken
bedenim de soğuktan dolayı ellerini kenetleyerek küçücük vücudunu ısıtmaya çalışan bir kız
çocuğu gibi titriyordu. Benliğimi kontrol altına almaya çok yakın olan bu büyülü duygu
karmaşası beni tutkulu birlikteliklere mi, heyecanlı maceraları mı, yoksa ıstırap verici
yitirilişlere mi sürükleyecekti bilmiyordum ama halimden hiç olmadığım kadar memnundum.
Sanki karşımdaki insanın ruhuna karışıp hayatın güzelliklerini keşfe çıkmış ve kalbimi o insana
emanet edip geriye bakmadan aydınlık günlere ilerliyormuş gibi hissediyordum. Kısacık
yaşantımın bir taraftan bütün eksik yanlarımı tamamlayan diğer taraftan da kalbimin en
derin noktalarını bile doldurmaya yeten ilk aşk hikâyesi de işte böyle başlamıştı.
Geçen hafta en sevdiğim şiirlerden biri olan Ümit Yaşar Oğuzcan’ın “Bir Pınarsın”ını okurken
mazide kaldığını düşündüğüm ilk sevgi yolculuğumun kırıntıları duygu ve düşüncelerimi ele
geçirmeye başladığı için onlara kulak vermeden duramadım. Altı yıl öncesine dönüp ‘o’ kişiyi
ilk kez gördüğüm zamanı hatırlıyorum da ne kadar da masum hayaller kurmuştum aklımda,
bir annenin yeni doğmuş çocuğuna dokunmaya kıyamaması gibi ben de ona hemencecik
yaklaşamamıştım, beklemiştim. Karşımda tüm çıplaklığıyla duruyordu; karakteri, benliği,
eksiklikleri, güçlü yanlarıyla ilgili hiçbir bilgim yoktu, sadece gözleri bana tüm ihtişamı ve
güzelliğiyle parıldayan yıldızlarla dolu bir gökyüzünü çağrıştırıyordu. Kısa bir ‘merhaba’ ile o
anın büyüsü bozulsa da hiç unutamayacağım üç yıla adım atmıştım, bir noktaya kadar hızla
mükemmeliyete doğru ilerleyen sonra da yavaşça üzüntülerle şekillenen koskoca üç yıla.
Birini kendi benliğinizden bile taviz verecek kadar çok sevdiğiniz ve onu kaybetmemek için
elinizden geleni ardına koymadığınız zamanlar olmuştur, işte ben o haldeydim. Bu durum
karşılıklı olduğu için beni acı dolu, geçmek bilmeyen günlere sürüklemek yerine ‘o’ kişiyle
hayatımı renklendirme şansını bana sunmuştu. Onun kalbimdeki yerini en doğru ortaya
koyan ifade “varken doyulamayansın, yokken dayanılmayan” (Oğuzcan, Bir Pınarsın) cümlesi
olmuştu. Sürekli yesem bile tadına doyamadığım bir tatlı gibi ne kadar onun yanında dursam
da ellerimiz birbirinden ayrıldığı anda onu özlemeye başlıyor, sevgim şehvetli ama fazlası
zararlı olabilecek bir bağımlılığa doğru yol alıyordu. Sanki onun gülümsemesinde bir bahar
sabahı güneşin doğduğunu görüyor, hayallere dalıyor ve onunla olduğumda zamanın neden
durmadığından yakınıyordum.
Şiirin dizelerinde kendi benliğimden izler bulmaya çalışırken aynı zamanda aklımda beliren bu
düşünceleri de hızlıca savuşturmaya çalışıyordum. Kısa bir dörtlükten oluşmasına rağmen
kalbimin en derinlerine gömdüğümü düşündüğüm mutlulukları ve üzüntüleri gün yüzüne
çıkarmama yardımcı olan bu etkileyici şiir bana sadece ilk aşkımı değil özlemek kavramını da
hatırlatmayı başarmıştı. Özlem duygusunu aklımda hep insanlarla özdeşleştirmiştim çünkü
bir olayı, bir vakti ya da hayatımızdaki küçük bir detayı bir daha aynısını yaşayamayacağımızı
bilsek bile özlemek bana anlamsız gelmişti. Zamanda yolculuk etmek mümkün olmadığı içineskiye dönük anıları geri getirmemiz mümkün değildi ama bir insanı hala hayattayken tekrar
bulup özlemimizi gidermek mümkündü. Aklımın sonsuzluğa uzanan yönlerini kullansam bile
çoğu durumda duygularıma yenik düşerek hareket ettiğim için insanları özlemek konusunda
hiç başarılı olamamıştım.
Birini özlediğimde içimdeki duygular kopmasına çok az kalmış bir fırtına gibi yükselmeye
başlar ve elime geçen ilk fırsatta o kişinin yanına gitmeme yol açardı. Kalbimi dağlayan gri sis
bulutlarını dağıtmanın başka bir çaresi yoktu. Hayatın bir saniye sonra bizlere ne sunacağı
büyülü bir belirsizlik olduğu için birini özleyip onu görememe halinin çaresizliğini hiçbir
zaman hissetmek istemiyor, belki de böyle yaparak kolaya kaçıyordum. Hayatımdaki bazı
kişiler “bir pınarsın sen içilen ama hiç kanılmayan” (Oğuzcan, Bir Pınarsın) dizelerinin vücut
bulmuş haliydi. Onların yanında susuzluğumu gideriyor, kendime geliyor ama uzun süreli
ayrılıklara dayanamıyor, yaşamayı sürdürmek için onların varlığına ihtiyaç duyuyordum. Gün
boyunca dost dediğim insanlarla beraber olduktan sonra eve geldiğimde telefonumu elimden
düşürmeden onlarla konuşuyor, sanki yıllardır haber alamadığım biriyle iletişim kuruyormuş
gibi zevk alıyordum.
Bu satırları yazdığım gün şiirin üstünden belki de onlarca kez geçtim. Her seferinde aklımda
öncekilerle bağdaşmayan çağrışımlar beliriyor, farklı dünyaları keşfe çıkıyordum. Şiiri son
okuyuşumda “seveni yanıltmayan, sevince yanılmayan” (Oğuzcan, Bir Pınarsın) dizelerinin
sahibinin kim olduğunu merak etmeye başladım. Birine karşı kalbimizde küçücük bir şüphe
bile olmadan saf sevgi beslemek hepimizin sahip olmak istediği bir değerdi ama kolay elde
edilmiyordu. İlk aşkımın beni yanıltmayacağını düşünmüştüm ama böyle olmamıştı, hayat
hayallerimdeki kadar tozpembe olmadığını bana birçok kez göstermişti. ‘İşte bu benim ruh
eşim’ dediğim kişiyle beraber olduktan sonra bu şiiri tekrar okuduğumda dizelerin bana daha
anlamlı geleceğinden emindim çünkü ancak doğru kişiye karşı aşkın o insanı deli edici tarafını
hisseden bir kişi bu şiiri tamamen özümseyebilirdi.
Kaynakça
“Bir Pınarsın İçilen Ama Hiç Kanılmayan”. Kültür Sanat Edebiyat Şiir. y.y. 14 Haziran 2014.
Web. 23 Eylül 2017.",9.0,3.0,3.0,3.0
7740,Kemanı Ağ latan Adam,,"ona bakamıyor, yanınızda taşıyamıyorsunuz. Somutlukla soyutluk arasında bir yerlerde
sanırım. Buna rağmen onu dinlerken size yaşattığı duygular son derece gerçek. Onu
dinlerken, besteciyle birlikte onun maceralarına atılıyor, anılarına yolculuk yapıyor, acı ve
sevinçlerine ortak olduğunuzu hissediyorsunuz. Zaten ne demiş yüzyılların eskitemediği
Beethoven, “Müziğin asıl gücü, insanı bestecinin hayal dünyasına sürükleyebilmesidir.” Bir
bildiği varmış. Ben de bunu yaşayabildiğim konserlere gitmekten oldukça zevk alıyorum. Hele
geçen hafta Farid Farjad’ın ATO’daki konseri beni gönülden etkiledi. Farid Farjad, İran’da
doğup büyümüş ve oradaki konservatuarda eğitim görmüş, 1938 doğumlu bir keman
sanatçısı. İran İslam Devrimi sırasında ABD’ye yerleşmiş. İran’da müziğin ‘haram’ ilan
edilmesinden sonra memleketine girişi de yasaklanınca yıllarca ABD’de yaşamış, hâlâ da
orada yaşıyormuş. O kadar başarılı bir keman sanatçısıymış ki sanat camiasında “Kemanı
ağlatan adam” olarak tanınıyormuş. Konserine gitmeden önce hayat hikâyesini okumakla
doğru bir şey yapmışım. Çünkü böylece eserlerini daha bilinçli dinleyebildim ve bestelerinde
anlattıklarını anlama fırsatım oldu.
Oldukça etkileyici bir konserdi Farjad’ın konseri. Her bir notanın ruhunuzun
derinliklerine işlediğini hissedebiliyordunuz. Anlattıklarını anlama fırsatım oldu dedim ama;
ona bizzat katıldım, nereye gittiyse peşinden gittim desem daha doğru olur. Konser öncesi
hayat hikâyesini okumuş olmamın etkisi büyük burada. Repertuar, doğu ezgileriyle başladı,
Anadolu’dan esintiler sunarak devam etti ve sonunda güçlü Batı melodilerine yer verdi. Ama
ait olduğu kültürü de parçalarından hiç eksik etmedi. Eserleri sanatçılar için kendilerinden bir
parça gibi olurmuş ya, bu eserler de Farjad’ın farklı zamanlarda ve farklı yerlerde yaşamış
parçaları gibiydi. Tıpkı kendisi gibi Doğu kültürü içinde doğup büyümüş, zamanla Batı’nın
himayesi altına girmiş ve asıl olgunluğunu burada gerçekleştirmiş hissini veriyordu
dinleyenlere. Konser boyunca sanatçıyla birlikte önce İran sokaklarında gezdik, oyunlar
oynadık. Biraz büyüdük devrim havasını soluduk, üzüldük, olacaklardan korktuk, kaçmak
istedik. Sonra gurbete gittik, bırakmak istemediğimiz memleketimizin ezgileri dilimizde, yeni
bir düzen kurduk, farklı bir dünya gördük, büyüdük. Burada yaşadık, üzüldük, sevindik, âşık
olduk, evlendik, ah şu güzel günümüzü ailemizle de paylaşabilsek yine hep birlikte türküler
söyleyebilsek dedik.Özledik, ağladık, unuttuk, hayatın
koşturmacasına daldık derken yaşlandık. Hâlâ
buradayız, yaşıyoruz, düzenimiz kuruldu artık
bir eksiğimiz yok derken yoldan geçen adamın
melodisinde buluyoruz eksiğimizi:
memleketimizi. Meğer hep yanımızda
taşımışız bu özlemi, unuttuk sandığımızda bile
bizimleymiş aslında. Ne yapsam da en küçük
aralıktan yine fırlasam diye fırsat kolluyormuş.
Sonunda yaptı yapacağını, yine ağlatmayı başardı bizi. Şimdi yine Tahran’da olmak vardı,
havasını solumak, sokaklarını adım adım gezmek… Nasıldır acaba oralar, değişmiş midir
görmeyeli? Değişmez olur mu hiç, sen de! Ben bile değiştim baksana, yüzümdeki kırışıklıklara
bir bak, koskoca Tahran mı aynı kalacak… Ah memleketim, kalbim seninle. Unutma beni.
Hepsi kendi eseri olmasa da çaldığı her parçada bu duyguları veya benzerlerini yansıtmayı
başardı Farjad. Son parçasını da bitirip kemanını indirdiği an anladım ki, meğer yalnız ikimiz
gitmemişiz Tahran’a. Bütün bir salonu da peşimizde sürüklemişiz. Onlar da bu savurucu
maceraya dâhil olmaktan oldukça mutlu olmuşlar ayrıca. Yoksa Ankara’nın kültür-sanat
etkinliklerini takip eden entelektüel izleyici/dinleyicisi öyle kolay kolay ayağa kalkmaz, hele
de bis yapsın diye dakikalarca alkış tutmaz, bilirim. Salonun o halini görünce daha bir mutlu
oldum, benim kadar salonun geri kalanı da etkilenmiş ya. Belki hepimiz farklı şeyler yaşadık
konser sırasında, hepimize yaşattığı duygular farklıydı. Önemi var mı? Sonuçta bireysel olarak
bizi kendi hayal dünyasına çekebilmeyi başarmıştı. İşte bir sanatçının gurur anı. Elinde
kemanı, gözlerinde özlemi seyirciyi bir kez daha selamlıyor.
Ece Yılmazbilek",10.0,4.0,3.0,3.0
2871,GÜNEŞE İNAT,,"haberdarsınız ama bir kez olsun onları görmemişsiniz. Sadece seslerden ibaret olan bu dünyada
yaşamınızı sürdürmek mecburiyetindesiniz. Kıyafetlerinizin, eşyalarınızın rengini seçemediğiniz, seçseniz
bile, seçtiğiniz rengin ne olduğunu bilmediğiniz bir hayat yaşıyorsunuz. Sizin adınıza seçimler yapılıyor,
çevrenizdekiler tarafından sizin mutlu olabilmeniz için en doğru kararlar alınmaya çalışılıyor. Dışarı
adımınızı atarken bir başkasına ihtiyaç duyuyorsunuz. Birisi size seslendiğinde onların yüzlerini göremiyor,
sadece seslerinden kim olduklarını anlamaya çalışıyorsunuz. Bütün bunları geçtim, sevdiklerinizin yüzünü
görememek, onları tanıyabilmek için ellerinizle yüzlerini hissetmek zorunda kalmak, asla zorluğunu
tahmin bile edemeyeceğimiz bir duygu her birimiz için.
Dışarı adımınızı attığınızda elinizden tutan babanızın elini bırakıp özgürce koşabilmek için
veremeyeceğiniz şey yok hayatınızda, eğer bir fırsatınız olsa. Teninize değen sıcaklığını hissettiğiniz o
güneş ışığının bir zerresini görebilmek, belki de hayatınız boyunca isteyeceğiniz tek şey. Güneşin renginin
sarı olduğunu duyuyorsunuz, sapsarı. Kafanızda anlamlandırmaya çalışıyorsunuz o rengi ve nasıl bir renk
olabileceğine dair fikirler üretmeye başlıyorsunuz. Ama nafile. Hayatınızda tanıştığınız tek renk olan
siyahtan başka bir renk düşünemiyorsunuz, belki de renksizlik olarak mı tanımlasam siyahı bilemiyorum.
Elinizde olan tek şey artık onu hissetmek oluyor. Teninize değip sizi ısıtan şeyin devasa büyüklüğü
çalınıyor kulaklarınıza derste öğretmeninizi dinlerken. Güneşin aklımızın alamayacağı kadar büyük bir
enerji kaynağı olduğunu söylüyor öğretmeniniz ve onun yokluğunda hayatımızda hiçbir rengin
olamayacağını da iliştiriyor konuşmasının arasına.
İşte o zaman sorgulamaya başlıyorsunuz elinizde olmadan. Elinizden alınan tek şeyin, sizi karanlıkta
bırakan tek sorumlunun, güneş olduğu kanaatine varıyorsunuz. Tek suçlu olarak onu görüyorsunuz
hayatınızda. Çünkü size arkasını dönüp, yüzünü asla göstermiyor. Öğretmeninizin dediğine göre çok fazla
ışığa ve ısıya sahip olan bu varlığın sizinle ışığını paylaşmadığını fark edince de yine bir hüzün kaplıyor o
minik yüreğinizi. Çevrenizdeki bütün insanlara karşı bu kadar cömert olan güneşin size neden bu kadar
cimri olduğunu düşünmeden edemiyorsunuz.
Zaman geçiyor ve bir bakıyorsunuz ki, bununla yaşamaya alışmışsınız. Size ışığından bir parça bile
göstermeyen güneşe inat, dimdik ayakta durma kararlılığını buluyorsunuz kendinizde. Başarmak,
çalışmak ve üretmek artık tek amacınız haline geliyor. Göremediğiniz, fakat hissedebildiğiniz bu dünyada
ayakta durmak ne kadar zor olursa olsun, babanızın ve annenizin elinden tutup koşabilmeyi
öğreniyorsunuz. İnsanları seslerinden yola çıkıp keşfetmek gibi bir yeteneğe sahip oluyorsunuz zaman
geçtikçe. Buna alışıyorsunuz, çünkü bu sizin hayatınız. Değiştirme imkânınız olsa birçok şeyi
değiştirebilirsiniz, fakat kaçamadığınız bu hayatı yaşamaktan başka bir çarenizin olmadığını biliyorsunuz.
Geçen hafta sonu gittiğim bir okulda, bütün bu anlattıklarımı yaşayan görme engelli arkadaşlarım oldu
benim. Kalplerinin güzelliği yüzlerine yansımış olan bu minik yürekleri görünce, başta içimde onlara karşı
olan üzüntüyü gizleyemedim, fakat onları gözlemledikçe, aslında ne kadar mutlu çocuklar olduğunu fark
ettim. Sohbet ederken onların hayallerini dinlemekten uzun zamandır hiç alamadığım kadar zevk aldım.
Gerçekte gidip görmediği yerleri rüyasında gezen ve bu mutluluğunu benimle paylaşan kardeşimin
mutluluğunu yaşamak istedim onu dinlerken. Kimi zaman hayallerinin güzelliğiyle hayrete düştüm, kimi
zaman onlarla kahkaha attım.Bir taraftan onların mutluluğunu paylaşırken, bir taraftan kendi mutsuzluğumdan utandım. Güneş
bana cimriliğini göstermediği halde mutsuz olduğum anılarımı getirdim aklıma. O minik yürekler fark
etmeseler de, bana mutlu olabilmeyi öğrettiler. Onlara sırtını dönen güneşe inat, hayallerinin önüne
konan engelleri umursamayarak, mutlu olabilmenin ne kadar kolay olduğunu ispatladılar bana.",9.0,3.0,3.0,3.0
6637,HER ÇOCUK ÖZELDİR,,"kalması ne kadar doğrudur? Eğitimde ailenin ve öğretmenlerin gerçek anlamda rolü nedir? Eğer sizin
de beyniniz bu gibi sorular tarafından işgal edilmişse Aamir Khan tarafından yazılan ve yönetilen
Taare Zameen Par : Every Child Is Special (Yerdeki Yıldızlar:Her Çocuk Özeldir) filmini izlemenizi
şiddetle tavsiye ederim. İzledikten sonra eğitim sisteminin sadece disiplin,kurallar,sürekli değiştirilen
müfredatlar ve sınav sisteminden çok daha fazlası olduğuna kesin olarak kanaat getirdim ve anladım
ki zorlu eğitim yolculuğunda öğretmen ve öğrenci ilişkisi sadece bilgi aktarımı ve rehberlikten ibaret
değil.
Öncelikle dünyanın pek çok yerinde ve özellikle de Türk eğitim sisteminde çocuklar hayal gücünün,
duyguların,düşünmenin ve yeteneklerin saf dışı bırakıldığı bir eğitim sistemiyle karşı karşıya.
Resim,müzik beden eğitimi gibi derslerin önemsiz ve boş olarak etiketlendiği bugünün eğitim
sisteminde, öğrenciler birçok problemle yüzleşmek zorunda. Tabii ki burda amacım pozitif bilimlerin
etkisini ve önemini aşağıya çekmek değil. Zaten bu mümkün de değil. Ama yaratıcılığın öneminin
vurgulanması ve eğitim sisteminde ve müfredatlarda yer edinmesinin ileriye dönük bir adım
olabileceğine inanıyorum. Örneğin, “Waldorf eğitimi” olarak adlandırılan sistemde çocukların
doğuştan var olan ve sonradan kazanabileceği yeteneklerini kullanarak bilgiyi ve dünyayı keşfetmesi
ve buna ek olarak fiziksel, sanatsal ve akademik görevleri tamamlaması amaçlanmıştır.Böyle bir
sistemin içinde yetişen ve hem sosyal hem de akademik alanlarda tecrübe kazanan çocukların,
dogmatik ve geleneksel eğitim alan çocuklardan farklı olacağı oldukça açıktır.Şimdi biraz filmden
bahsedecek olursam Ishaan adındaki küçük öğrenci disleksi hastalığıyla (okuma ve öğrenme
bozukluğu) mücadele ediyor. Ailesi çocuklarındaki bu bozukluğu tembellik, itaatsizlik ve yaramazlık
olarak nitelendiriyor ve ayrıca çalışmamak için bahaneler ürettiğini düşünüyor.Sanırım bu noktada
biraz ailenin hatta sosyal çevrenin eğitimdeki rolüne değinmek istiyorum.
Ailenin eğitim yolculuğunda yadsınamaz bir rolünün olduğu kesin ama maalesef bazı ailelerin durumu
biraz yanlış anladığını söylemem gerekiyor.Çünkü bazı aileler çocuklarına kendi hırslarını yüklüyor ve
hatta onları geçmiş başarısızlıklarının, hatalarının ve yetersizliklerinin bir telafisi olarak görüyor.Kendi
çocukluk dönemlerinde elde edemedikleri ve ulaşamadıkları ne varsa hepsi çocuklarına yüklenmiş bir
sorumluluk ve beklenti halini alıyor. Daha da kötüsü çocuklarını diğer çocuklarla kıyaslama ve onların
başarılı olduğu alanlarda çocuklarından da aynı başarıyı beklemeleri. Örneğin, bazı aileler çocuklarının
meslek seçimi konusunda oldukça müdahaleci ve bencilce bir tutum sergiliyor.Çocuklarından tıp,
hukuk veya mühendislik gibi gelecek vaadettiğine inandıkları bölümleri okumasını istedikleri için
çocuklarının fikirlerini ve ilgi alanlarını değerlendirme gereğinde bulunmuyorlar ve direkt olarak onlar
adına karar veriyorlar.İşte bu noktada, eğitim çocuklar için yetenekleri keşfetme, geliştirme ve yeni
bilgiler öğrenme anlamından uzaklaşıp bir yarış platformu haline dönüşüyor. Sanırım bu noktada
birinin ailelere her çocuğun aynı kabiliyete, öğrenme hızına, hayal gücüne ve ilgiye sahip
olamayacağını ve mutlaka farklı ve özel yeteneklerle doğmuş olduğunu açıklaması gerektiği
kanısındayım.
Ailelerin eğitim ve öğrenme davranışı üzerindeki etkisinin yanı sıra, öğretmenlerin de öğrenciler
üzerinde çok güçlü ve önemli bir rolünün olduğunu söylemekte fayda var. Yine günümüz eğitim
anlayışından ve öğretmenliğin tanımından yola çıkacak olursak bazıları için bu meslek bilgi
aktarmaktan ve öğretmekten ötesi değil. Günümüzde bu denli önemli bir meslek için sadece diploma
kriteri geçerli.Öğretmenlerin dünya görüşü, insanlarla ve daha da önemlisi çocuklarla olan ilişkisi göz
ardı ediliyor. Yani öğretmen bir öğrencinin şansı da olabiliyor şanssızlığı da. Filmde çok zorlu ve uzun
bir süreçten geçen Ishaan’ın sanırım en büyük şansı yeni atanan resim öğretmeni “Ram Shankar.”
Çünkü eski öğretmeni Ishaan’ın bu hayatta yapmayı en çok sevdiği ve gerçek anlamda çok yaratıcı vebaşarılı olduğu resim kabiliyetini neredeyse yok etmek üzereydi. Yeni öğretmen Ishaan’ın hayatının
dönüm noktası oldu. Ailesine onun tembel veya başarısız olmadığını ispatladı ve Ishaan’ın hayatı
büyük bir hızla değişmeye ve ilerleme kaydetmeye başladı. Buna benzer birçok örneğe günlük
hayatta da şahit olunabileceği aşikar.Kendi hayatımdan örnek verecek olursam, ilkokul birinci sınıftan
lise birin sonlarına kadar matematik dersi benim için başarısızlıktan ve korkudan ibaretti. Ailemin bu
derste başarılı olabilmem için yaptığı efor ve takviyeler asla işe yaramıyordu.Derslerine katılmak
istemediğim ve hocalarından nefret ettiğim bu ders, okuluma yeni gelen matematik öğretmeniyle
birlikte farklı bir anlam kazanmaya başladı. Öğretmenimin bana olan tutumu ve anlayışlı davranışları
matematiği en sevdiğim ders haline getirdi. O ana kadar kendimi yetersizlikle ve hatta düşük zeka
olmakla suçluyordum.Ama aslında matematiğe olan yeteneğim ve ilgim öğretmenim sayesinde ortaya
çıkmış oldu. Eğer şu an matematikle olan ilşkimi sormak isterseniz yüksek lisansımı matematikten
yapmak istediğimi sizinle paylaşmalıyım. Galiba aileler ve öğretmenler öğrencilerin kabiliyetlerini
küçümsemek ve onları klasik eğitim sisteminin bir yarışçısı haline getirmek yerine, onların
yeteneklerinin ve ilgi alanlarının gün ışığına çıkarılmasından sorumlu olmalılardır.
Sonuç olarak, çocuklar dünyayı inanılmaz farklı ve eşsiz bir şekilde yorumluyorlar ve ayrıca sonsuz bir
hayal gücüne sahipler. En yaratıcı ve üretici yaşlarından itibaren parçası olmak zorunda oldukları
eğitim sisteminin onların kabiliyetlerini, hobilerini ve hayal güçlerini sınırlayan ve yok eden bir
anlayıştan farklı olması gerekiğine inanıyorum ve son olarak , sınav sisteminde ve müfredatlarda
değişiklikler yapmanın eğitim sistemini üste taşımak için gereken ve yeterli olan tek faktör olmadığını
belirtmek istiyorum.
HİLAL TAŞKAN
KAYNAKÇA
Aamir Khan (Senarist ve Yönetmen) Taree Zameen Par: Every Child Is Special (Film)",10.0,4.0,3.0,3.0
7541,DİNÇER1,,"21101814
Ebru ONAY
TURK101-40
10.03.15
Son Metin
Çok Saygıdeğer Babacığım,
Sizinle tanışmayı ne çok isterdim bir bilseniz… Hiç kimseye duymadığım kadar hiç
tanımadığım size duyduğum sevgiyi göstermeyi, hiç kimsenin bana gösteremediği şefkati
bana göstermenizi ne kadar çok isterdim. Saçlarım… En çok da onlar tanımak isterdi kudretin
simgesi olan ellerinizi. Öpülmeyi ise gözlerim hasretle beklerdi… Geçmiş zaman kipleri
içinde savrulan bu cümlelerim elbette „aramızdaki ilişki‟ sözcük öbeğini bile kullanamayacak
kadar birbirimizden kopuk oluşundan gelmektedir. Yoksa -Allah gecinden versin- aldığınız
nefes olmadan sizsiz nasıl yaşayabilirim?
Kız babaları başka olur derler. Daha bir korumacı, daha bir nazik olur derler. Kızlarının
gözlerinin içine bakıp ağızlarının içine düşerler derler. İnanmam. İnanmak isterdim; fakat
inanamam. Nedeni tahminlerden öteye gitmeyen bir keşmekeş oldu benim için; fakat sizin
bana açılan tüm pencerelerinizi sıkı sıkıya kapatmış olmanız bende derin bir korku ve
yalnızlık hissi uyandırdı ömrümün her döneminde. Hayatımın her deminde „arkamda babam
var, bana hiçbir şey olmaz‟ diyebilmeyi arzulayan biri oldum hep. Yalnızdım…
“ Yerine sevemem, yerine sevemem
Olmuyor, denedim, yine de yerine sevemedim her şeyi ”
Erkeği egemen kılan bir toplumun içinde sırtımı dayayabileceğim kimsem ( bir erkek ) yoktu.
Âşık oldum sandığım, her erkek birer birer devrildi. Babam yoksa o var diyebileceğim her erDİNÇER2
kişi daha ilk artçı depremde yerle bir oldu. Enkazın altından „ben seni babam gibi sevdim‟
çığlıklarımı duyan olmadı hiçbir zaman. Fakat gün geçtikçe anlıyorum ki ben kimseyi yerine
koyamamışım, kimseyi baba edememişim kendime efendim.
Efendim diye hitap etmem hoşunuza gitti değil mi? Sizin hakkınızda bildiğim tek şey
itaatlerinize uyan insanlara karşı asık suratınızı bir parça da olsa sade bir ciddiyete
dönüştürdüğünüz. Ah o anı görebilmek adına neler yaptım, iyi bilirsiniz. Yoksa bilmezlikten
gelip bir teşekkürü borç bilmeden hep daha fazlasını mı istersiniz? Hatırlar mısınız bilmem;
ama teşekkür etmeyi siz öğretmiştiniz bana. Başardığım her işte beni böyle yetiştirdiğiniz için
size teşekkür etmem gerektiğini söylerdiniz hep. Gururlanır mısınız bilmem ama çevremdeki
herkes arkamdan „çok kibar bir hanımefendi‟ diye konuşuyormuş.
Sahi hiç gururlandınız mı benimle?
Karnemdeki pekiyiler, kırmızı kurdelelerim, takdir / onur belgelerim ya da liseye ve
üniversiteye giriş sınavlarındaki derecelerim… Hiçbiri gururlandırmadı mı sizi? „ İşte benim
kızım „ diyerek kendinize de pay biçmediniz mi hiçbir zaman? Yeşil gözlerimde, minik
dudaklarımda ya da hokka burnumda kendinizden izler bulmadınız mı ben „ hık demiş
burnundan düşmüş „ deyimini bizi görenlerin söylediğini düşünürken?
Ne düşündüğümü hiçbir zaman merak etmeyip dogmatik bir şekilde sadece sizi onaylamam
gerektiğini hep savunsanız da izin verirseniz neden keşmekeşinden bahsetmek istiyorum biraz
da size:
1) Küçükken annem hep anlatırdı. Ben doğduktan sonra siz beni görmek için hastanenin
yeni doğan bölümüne gitmişsiniz. Hemşire beni gösterdiğinde siz bana el sallarken
ben, önce dil çıkarıp sonrasında da yüzümü buruşturmuşum. Tüm sevincinize tuz biber
ektiğimi düşünmüş olmanız çok muhtemel.DİNÇER3
2) Bir kere heveslenip altımı değiştirmek istemişsiniz. Kıyamadığım kim bilir ne kadar
heyecanlıydım ki altımdan bezi alıp beni kucağınıza aldığınızda küçük abdestimi
üzerinize gönderivermişim. Öfkenizin bir kısmını bu kaplıyor olabilir.
3) Hastalıklar bir türlü peşimi bırakmamış. Sürekli o hastaneden o hastaneye o doktordan
o doktora koşarken gerekli gereksiz bir sürü masraf yapmışsınız. Annem beni
üzmemek için bütçenize zarar vermediğini söylüyor; ama ben öyle olmadığını geçen
aylarda gastritim için Bursa‟ya geldiğimde „ ciddi olmayan rahatsızlıkların için eve
gelme, para yetmiyor „ dediğinizde anladım.
4) Bir kardeşim olmasını sizden ben istemiştim. Sizlere çok minnettarım ki bu isteğimi
geri çevirmediniz; fakat kendisinin yaşattığı bir takım sorunlar son iki yıldır ailemize
manevi yönden oldukça zarar verdi. Siz de bir baba olarak oldukça yıprandınız ve
elbette ki onun bu dünyaya gelmesini isteyen ben olduğum için kardeşimi pohpohlayıp
beni suçlamanız da en doğal hakkınız.
Sizi haklı çıkaracak elbette oldukça neden vardır; fakat maalesef ki şimdilik aklıma gelenler
bu kadar. Eklemelerimi bir sonraki mektubuma yansıtırım.
Biliyorum, bu mektup asla elinize geçmeyecek, benim bu dünyadaki miladım dolduğu gün
benimle birlikte toprak olup gidecek. Eğer toprağım toprağınıza karışır da bu mektubun trajik
yanını keşfedebilirseniz benim de size sormak istediğim bir sorunun yanıtını yine aynı yolla
almak isterim.
“ NE YAPMADIM DA SİZE YARANAMADIM? ”
Not: Beni affediniz… Asla okumamı istemediğiniz Kafka‟nın Babaya Mektup isimli eserini
az önce bitirdim. Her satırda aklımda siz, yüreğimde acı… Haklıymışsınız,
okumamalıymışım.DİNÇER4
Saygımlarımla…",8.0,3.0,3.0,2.0
2719,Selim Mert Cebeci,,"Güneş yerin altından doğabilir mi, bu mümkün
mü? Elbette hayır, ancak burada bahsedeceğim
güneş, kâinatın çok özel bir bölgesinde doğduğu ve
bu bölge yer altı şehirleriyle ünlü olduğu için‘güneşin yerin altından doğması’ metaforunu
kullanmayı uygun gördüm. Burası Kapadokya veya
bilinen diğer ve en güzel adı ile ‘Güzel Atlar Ülkesi’.
Başlığın hemen altında görülen fotoğrafı bu yaz,
Kapadokya’ya yaptığım bir gezi sırasında,
Kapadokya’nın meşhur balon gezilerine katıldığım
bir günde çekmiştim. Fotoğrafta da görüldüğü gibi
yukarıdan bakıldığında çok güzel ve büyüleyici olan
bu yerin, ayrı bir büyüye, güzelliğe ve kadim bir
tarihe sahip; âdeta bir karıncanın yuvasını
kuruyormuşçasına yaptığı gibi bu yerin altına
oyulmuş yer altı şehirlerinden bahsetmek istiyorum.
Klostrofobim olduğundan inerken her ne kadar
içimde biraz sıkıntı ve panik olsa da yerin altına
vardığım anda nasıl büyülendiğimi kelimelerle tarif
etmem çok zor. Beni ilk şaşırtan durum, sandığımın
ve korktuğumun aksine yer altı şehrinin oldukça
havadar ve aydınlık -bir yer altı şehrinden ne kadar
beklenirse- olması ve hiç kasvetli olmamasıydı. Her
ne kadar yerin altında olduğu için biraz karanlık olsada mükemmel tasarımını ve yapısını onu ziyaret
edenlerden saklamıyordu. Mevcut şartlar göz önüne
alındığında oldukça havadar olduğunu söylemem
gerek. Su kuyuları, erzak odaları gibi bu şehirlerde
yaşamış insanlar için önem arz eden her şey en ince
ayrıntısına kadar düşünülmüş ve büyük bir uyum
içerisinde yapılandırılmıştı, ayrıca on iki kattan
oluşup dünyanın en eski yer altı şehri olma özelliğini
taşıyordu. Derinlere doğru bir labirent gibi giden
şehrin alt katlarını da merak etmiş olmama rağmen
belli bir kattan sonra kendimi yerin o kadar derinine
inecek kadar hazır ve uygun hissetmedim, ancak
yine de bir illüzyonun içindeymişim gibi hissetmem
çok zor olmadı diyebilirim. Bu şehirdeki insanların
Kapadokya gibi verimli topraklara ve su kaynaklarına
sahip bir coğrafyada yaşamalarına rağmen o
dönemde, altında ezildikleri dinî ve siyasi
otoritelerden ve olaylardan dolayı yerin altında
yaşamak gibi bir çözüm bulmaları çok üzücü olsa da
sonuç olarak bu talihsiz olayın, kültürel ve mimari
açıdan ardında bıraktığı miras paha biçilemez.Yerin altındayken, aynı zamanda, bu mirasın
ardında bıraktığı bazı sanatsal yapılara ve motiflere
şahit oldum. Duvarlara kazınmış olan bazı balık,
üzüm, ekmek ve gül motiflerinden yine duvarlara
boyanmış olan İsa ve Meryem tasvirlerine kadar, o
dönem şartlarına göre muazzam ifadesini rahatça
kullanabileceğim bir şekilde resmedilmişlerdi. Yerin
üstündeyken, gerçeklerine çok aşina olduğumuz bu
motiflere ve tasvirlere, yerin onca kat altındayken
de rastlamak, beni hüzünlendirdiği gibi o dönem
insanlarının yüzleştikleri acıların, karşılaştıkları
zorlukların ve çalınan inanç ve hatta bireysel
özgürlüklerinin sızısını bizzat yaşamama sebep oldu,
ancak ne olursa olsun inançlarından
vazgeçmemelerini ve kendilerine saygı duyup
inançlarına ve hayatlarına devam etmelerini,
güneşin o hoş ısısının tadına bakamamak uğruna
inşa ettikleri yer altı şehirlerini düşününce o
insanların ne kadar güçlü ve dayanıklı olduklarını bir
kez daha idrak ettim.
Yerin altındaki bu gizli hazinenin artık gizli
olmayıp günümüze varmış olması, bana göre,medeniyet ve kültür açısından çok büyük bir lütuf.
Geçmiş şartların aslında günümüzden çok da farklı
olmadığını tarihin gerçekten de bir tekrardan başka
bir şey olmadığını ve olamayacağını, bir kez daha
kanıtlamış, yaşamda karşılaşılan başka bir gerçek
sadece. Bu gerçeklerle, farklı farklı tarihi olaylarla
karşılaşılmasına rağmen bu tekerrürün
gerçekleşmesi kanımca fazlasıyla saçma ve gereksiz,
ancak bu baskının ve otoritenin insanların hayatta
kalma içgüdüleriyle birleşince ortaya bu güzellikte
yapıların çıkacağı ihtimali de aklımdan çıkmıyor değil
doğrusu. Bu ihtimalin sonuçları her ne kadar güzel
olabilse de bu ihtimaller, insanların çektikleri hiçbir
acının karşılığı olamaz. İnsanlığın güneşten bir daha
hiç kaçmak zorunda kalmaması umuduyla…
Kapadokya Görünümü, Nevşehir. Yazarın kendi çektiği fotoğraf. 16 Ağustos 2021.",8.0,2.0,3.0,3.0
8379,Halil İbrahim Turan,,"Bazen insanların konuşurken sadece bir şeyler söylemek için konuştuğunu düşünürüm. Birbirlerini
anlamaktan ziyade sadece konuşma eylemi üzerine yoğunlaşırlar. Anlamaktan çok uzaktırlar sadece
kendi egolarının boyundurluğu altında sadece bir şeyler söyleme yarışı içerisindelerdir. Birbirini
anlamaktan çok uzak olan bu bireylerin hakiki konuşma sürecini yaşayabilmeleri imkansızdır.
Anlamaktan kasıt sadece başkasının söylediklerini dinlemekle kısıtlı değil elbette. Anlatılanı
anlatılmak istendiği gibi anlamak; onu özümsemek, onu yaşamaktır.
Hani birden bir kelimeyi odağınıza alırsınız, o kelimenin ne kadar manasız olduğunu düşünürsünüz.
O kelimenin vermek istediği anlam bir kenara kelime garipleşir gözünüzde, sürekli kullanmanıza
rağmen yapısal olarak saçma gelir. Mesela soyut olmasına ragmen ‘sevgi’ kelimesi aklımızda
önceden kayıtlı bir adresi varmışçasına bize anlam ifade eder. Fakat ‘sevgi’ kelimesi farklı bir
şekilde de adlandırılabilirdi elma denilince sevgi denmiş gibi davranabilirdi zihnimiz. Kelimelerin
farklı insanlarda farklı çağrışım yapması hatta aynı insanda farklı zamanlarda bile farklı
hissettirmesi aslında insanların karşılıklı “gerçek” bir diyalog yaşayamayacagını gösterir nitelikte.
İnsanlar arasında gerçek bir diyalog oluşabilmesi için konuşma taraflarının aynı dili konuşması ve
anlaması gerekiyor. Aynı dilden kastım A kişisinin kurduğu cümlede anlatmak istediğini B kişisi
A’nın anlatmak istediği anlamı çıkaracak şekilde dinlemeli ve anlamalı. A’nın kulandığı sözcükleri
A’nın anlatmak istediği biçimde algılamalı. Gerçek bir diyalog kuramayacak olmamızın sebebi de
bu aslında.
Henüz birbirini dinleme nezaketini bile gösteremeyen insanlar gerçek bir konuşmanın tarafı
olamazlar. Eminim çoğunuz yaşamışsınızdır arkadaşlarınızla muhabbet ederken egosunun esiri
olmuş insanlar sizin sözlerinize aldırış etmemekle kalmaz aynı zamanda sürekli araya girip kendi
eşsiz düşüncelerini dillendirirler. Sizi dinlememeleri aslında çok da önemsenecek bir şey değildir
ama sizi sürekli bölüp sürekli kendi yorumlarını belirtmeleri, üstelik siz onların konuşması sırasında
böyle bir şey yapmamışken insanı gerçekten -konuşmanın imkansızlığı üzerine- derin düşüncelere
sevk eder. Böyle bir ortamda gerçek bir diyalog yaşamak imkansızdır. Aslında hayatımızın çoğu
evresinde ‘konuşma’ imkansızdır. Fakat benim irdelemek istediğim spesifik zamanları vardır
insanların; kendilerini bütünüyle başkasına bağladığı, onu her açıdan anladığını iddia ettiği
zamanları, evet insanların aşık oldukları zamandan bahsediyorum. Aşık olmak, aşka düşmek
insanlık tarihi boyunca insanların anlatmaya, yazmaya, çizmeye gereksinim duyduğu bir eylemdir.
Böylesi bir eylemin içerisinde olan bireyler bile gerçek konuşmanın (diyalogun) tarafları olamazlar.
Üstelik tek taraflı hissiyatlarda aşık olan taraf karşı tarafın ruh ikizi olduğunu falan düşünür.
Anlatmak için anlamanın gücüne sahip olmak lazım. İdraklerimize anlamanın gücünü, bu yükü
aşılamamız gerekir. Kişi kendisine bakmadan karşının ne olduğunu öğrenemez. Anlamanın bence
en önemli koşulu anlamanın gücüne erişmektir. Ne dendiğini idrak eden kişi- ki bunun
yükümlülüğüne girmek de zordur- bunu hayretle ve şüphe ile beslemeli ve ufuk açıcı araştırmalara
doğru yol almalı. Bence bu bireysel bir özveriyle oluşmuşur. Sokrates’in kendini bil sözünde olduğu
gibi kendini bilemeyen insan anlamanın güçsüzlüğüyle sözleri, kurulan cümleleri, hayata dair
bağları kavrayamaz. İnsanın kendisine dönmesi lazım. Bazen bir kitapla bazen bir söz ile anlamanın
kuvveti bunları idrakle devam eder. İdraki genişleyen zihnin tahayyülü de yükselir. Yükselen
tahayyül anlamsızlğı getirir. Bir nevi anlatma karşılıklı olmaktan çıkıp bireyin iç
dünyasıyla devam eder. Diyalog süreci azalıyor. Bu durum insanların birbirlerini anlayamamasına
davet çıkarıyor. Bunun sonucunda gerçek konuşma imkansızlaşıyor ama bu imkansızlığı anlatmak
için bile konuşmaya çalışmak gerekiyor. Konuşmanın imkansızlığının bilinci içerisinde olup
denemeyi bırakmamalı güzel bir gelecek için.",7.0,2.0,2.0,3.0
1946,MANTIĞI ÖN PLANA ÇIKARAN KİTAP,,"Tanrıya Karşı Söylev, Marquis de Sade tarafından yazılmıştır. Ateizmin
savunucusu olan Sade, oldukça açık bir dille tanrının sadece bir hayal ürünü
olduğunu iddia ediyor. Bölümlere ayrılmış bu deneme de soru cevap şeklinde çok
güzel açıklamalar yer alıyor. Felsefi konulara olan ilgimi bu kitapla pekiştirmiş oldum.
Ateizm konusunu 2 senedir araştırıyordum ama bazı konularda kafamda soru
işaretleri vardı ve bu kitap sayesinde sorularımı cevaplandırabildim. Tanrı, din, ruh,
cennet ve cehenneme dair düşündüğü her şeyi tüm açıklığıyla anlatmıştır. Meydan
okurmuşçasına yazılan bu deneme mantığa öylesine uyuyor ki katılmamak elde
değil. Okurken durup düşündürüyor ve akla mantığa dayanmayan hiçbir şey
barındırmıyor bence.
Düşüncelerime oldukça uyan bir kitap. Aslında uymayan birkaç düşünce
olmasına rağmen Sade öyle mantıklı açıklamalar yapmış ki aydınlandığımı hissettim.
Alışılmış şeyleri alışılmamış şekilde dile getirmesine rağmen yeterli bilgi ve
düşünceye sahip bir yazar olduğunu düşünüyorum. Her şeyin içinde felsefe ve bilim
olduğunu düşünmesi ve kitaba bunu oldukça doğru şekilde aktarması okuyucuyu
kitaba bağlıyor. Kitaptaki “Doğa Kendi Kendine Yeter” bölümü en çok dikkatimi çeken
kısım olabilir. Genelde “Dünya nasıl yaratıldı?” sorusu herkesi şüpheye düşürür ama
bilim bunu çözebilmektedir yani var olan her şeyi tanrıya bağlamak anlamsızdır.
Araştırmak, incelemek gibi şeyler insanoğlunu zahmete soktuğu için insanlar bunu
tanrıya dayandırarak öyle bir duruma geliyorlar ki ona tapacak kadar körleşiyorlar.
Beni etkileyen en derin konu bu olabilir. Bilim ve fizik tanrının yarattığı sanılan her
şeyi açıklayabilir çünkü. Bu kitap da bunu en iyi şekilde savunuyor. Tanrının var
olması ve ya olmaması tartışmaya oldukça açık bir konudur. Yazar da başkasıyla
tartışır gibi yazdığı bu kitabı mantığa dayalı şekilde açıklığa kavuşturmuştur bana
göre.
Bence tanrı, din ve bunlara bağlı diğer konular yüzyıllardır süregelen kulaktan
dolma söylentilerden ibaret. Birçok insana göre bu durum hayatı kolaylaştırıyor ama
yazara göre tanrı hayatı daha da karmaşıklaştırıyor. Yazara katılıyorum çünkü insan
hayatını bir şeylere körü körüne bağlı olmadan yaşamalı. Çünkü bir şeye bağlı olarak
yaşamak özgürlüğü kısıtlayıp yıkmakta zorlanılan kurallar ve duvarlar örüyor. Ki bu
da yine söylenti olan cennet ve cehennem inanışına bağlı. İnsanlar, iyi şeyler
yaptıklarında cennete, kötü şeyler yaptıklarında ise cehenneme gideceklerine
inandırılmışlar. Yani özgürlükleri kısıtlı, yapmak istedikleri şeyleri korkudan
yapamayan bireyler olmuşlardır.Bu konuya fazlasıyla kafa yorduğum için yazarın değindiği şeyler bana öyle
mantıklı geldi ki, yazar düşüncelerime tercüman olmuş gibi hissediyorum. Fakat
yazarın sert ve aşağılayıcı dili kendini tam olarak ifade etmesini engellemiş olabilir
bazı okuyucular için. Kitabı saçma bulan okuyucuları bulmak oldukça mümkün.
Günümüzde bile düşünce özgürlüğü kısıtlı olduğu için yazara katılmayan hatta
ayıplayan, küçümseyen birçok kişi bulabiliriz. Bunun sebebi ise yazarın nefretini
kusmasıdır. Hâlbuki söylediği şeyler çok mantıklı ama kullandığı sert dil bunun önüne
geçebilir bazı okuyucular için.
Sonuç olarak, tanrıyla ilgili soru işaretlerini oldukça mantıklı açıklamalar
yaparak cevaplandırabilen bir kitap olduğunu düşünüyorum. Sert dili dışında oldukça
iyi bir anlatıma sahip olan Marquis de Sade tanrı olgusunu ve buna bağlı diğer tüm
olguları hayal gücüne bağlayıp olmadığını savunuyor ve bunu akla
dayandırabileceğimiz bir şekilde anlatıyor. Böylece bu kitabın okunabilirliğini
arttırıyor. Geçmişe göre bugün anlaşılabilirliği daha da fazla olan bu kitap bazı
yargıları yıkmak için de geçerli nedenlere sahip. Herkesin ulu orta konuşmaktan
kaçındığı bir konu ve bu konuyu konuşmaktan asla kaçınmayan ve korkmayan bir
yazarın buluştuğu nokta bu kitap.",9.0,3.0,3.0,3.0
7809,Turan Kerem Boy,,"Öylesine kalabalık şehirlerde, öylesine bir koşuşturmada yaşıyoruz ki çoğu zaman
durup kendimi dinlemeye, şuan gerçekten bunu mu istiyorum demeye vaktim olmuyor. Biz
değil zamansızlıklar bizi yönlendiriyor. Doğru zamanda yapılması gereken şeyler, yenmesi
gereken doğru yemekler, tartışılması gereken doğru konular, üzerine düşünülmesi gereken
doğru kitaplar, filmler; inanılması gereken doğru insanlar. Tüm bu çeper bazen o kadar
dayanılmaz kılıyor ki şehri, insanları, kalabalıkları; onlardan koşarak uzaklaşmak istiyorum.
Hazırlık sınavının bitimiyle hem bu arzumu biraz olsun yerine getirmek, hem de daha
önce de birkaç kez gittiğim Yedigöller’i görmek için arkadaşlarımla bir kamp planına giriştik.
Ankara'dan sabaha karşı yola çıktık, güneş tepeye çıkmadan çadırlarımızı Büyük Göl'ün
etrafındaki iskelenin üzerinde kurmuştuk bile. Hafta içi olmasına rağmen Yedigöller çok
kalabalıktı; bir şeylerden kaçan bir tek biz değiliz diye düşündüm içimden. Sabahın ilk
ışıklarıyla uyanıp, parkın tadını çıkarmayı, şansımız yaver giderse de gölde yüzmeyi
planlıyorduk.
Çadırları kurup yürüyüş için hazırlanırken görevlilerden biri gelip iskele üstüne çadır
kuramayacağımız yönünde bizi uyardı. Öğrenci olduğumuzu öğrenince, kendi oğlundan
bahsetti ve ne çadırlarımız ne de arabamız için herhangi bir ücret almayacağını söyledi.
Şehirden uzaklaşır uzaklaşmaz iyi şeyler olmaya başlıyordu! Her şeye rağmen, öğrencinin
halinden anlayan insanlar vardı ülkemizde. Biz de bu jestine karşılık kampımızı daha
korunaklı bir yere taşıdık.Göllerin etrafında yürümeye başladık şelaleye, kayalara, zaman zaman basıp düştüğüm
yosunlar yüzünden çamur içinde kalan ayakkabılarıma, tırmanmaktan yorulmuş dizlerime ve
acıkmış olmama rağmen her şey çok keyifliydi. Adımlarımız ve kuşların cıvıltısı dışında
hiçbir şey duymuyor, yeşilin içinde yeşille birlikte yeşile doğru yürüyorduk.
Yorulduğumuzda iki çadırlık mini kampımıza dönüp, mini ocağımızla yiyecek bir
şeyler hazırlamaya başladık. İki arkadaşım da balık tutmak için misinalarını büyük bir umutla
iskeleden göle fırlattılar, iki gün boyunca onca uğraşa rağmen tek bir balık bile yakalanamadı.
Yine de herkes mutlu ve doğayla iç içe olmaktan dolayı huzurluydu.
Kamp sırasında yiyecek konusunda pek seçeneğiniz yoktur. Yıkaması kolay, çabuk
pişecek ve zahmetsiz şeyler pişirilebilir. Bizim tercihimiz ise yağsız, tuzu az, salçalı makarna
oldu. Ankara'da günlük yaşantımızda muhtemelen tercih etmeyeceğimiz makarnayı yerken
gök gürültüsünü duymaya başladık. Havanın güzelliğine aldanıp kurduğumuz sofrayı hızla
toplamaya, çadırları yağmur için korunaklı hale getirmeye çalıştık. Bizim makarna birkaç
saniye içerisinde tüm tatsızlığına rağmen tüketildi. Yağmur koşturmasında önce neleri
koruyalım hangi çadıra neyi bölelim çadırların önüne hendek kazalım derken yağmur olanca
şiddetiyle bastırdı.
Yağmurda biraz oturduktan sonra sağanağın dayanılmaz olmasıyla çadırlara sığındık.
Bu sırada içeriye tek bir damla yağmur sokmamak için akrobatik hareketlerle çadırlara
girmeye çalışıyor, bir yandan da çamur içinde kalmış paçalarımızı battaniyelerden uzak
tutuyorduk. Başarılı bir ekip çalışmasıyla az zararla çadırlara geçebildik. İlk defa bir şey
planladığımız gibi gitmişti.Sabah yürüyüşü, yağmur kavgası, oksijen derken birden bastıran uykuya yenik
düştüm. Yağmurun sesi pıt pıt çadırın üstünde, o hep romantik bulduğum toprak kokusunun
içinde ve hafif bir serinlikle son zamanlarda uyuduğum en dingin ve huzurlu uyku olabilirdi.
Nasıl oluyor bilemiyorum? Yediğim en kötü makarnayı yedim, üstüm başım çamur içinde ve
yerde toprağın üstünde uyuyorum ama sıcak ve güvenli odamdan çok daha dingin bir şekilde.Kendi kendime 'yorulmuşum' diye düşündüm. Fiziksel bir yorgunluk değil bu;
sorumluluk ve şehir yorgunluğuydu. Daha bir sene olmasına rağmen bunca insan bunca
koşturma nasıl yormuştu beni?
Yağmurun dinmesiyle akşamüzeri bir şeyler yemek için hazırlıklara başladık. Oltalara
hâlâ tek bir balık gelmemişti. Güzel haber günübirlikçiler gitmişti. Gölün etrafında bizden
başka kimseler yoktu önümde uzanan beş ton yeşil ve kuş cıvıltıları içinde akşam oluyordu.
Kendimi hiç bu kadar özgür ve huzurlu hissetmemiştim.
Akşamüzeri yine leziz makarnamızı yedik. Fenerlerimizle çok uzun olmayan bir gece
yürüyüşüne çıktık. Sabah gördüğümüz kampçılar da göllerin kenarından ayrılmıştı. Bu
duruma keyiflenip kampa geri döndük ve ateş yaktık.
İki gün olarak planladığımız kampın en keyifli vakitleri ateş etrafında geçti. Kaya ve
ben ateş için oldukça uğraştık aldığımız odunlar bizi hayal kırıklığına uğratsa da uzun süren
uğraşın sonunda gece boyu yanacak bir ateşimiz oldu. Üzerine çayımızı ve közlenmek üzere
patateslerimizi koyduk.
Gece ilerledikçe her şey çok daha net olmaya başladı muhtemelen gözümüz alıştığı
için renkleri daha net seçiyor ton farklılıklarını fark edebiliyorduk. Ateş başında sonsuz
sorgulamalar ve sohbetlerle gece yarısını ettik. Çakal ve kurt ulumalarıyla battaniyelere
sarılmış çay içiyorduk. Her şey, her sözcük o kadar gerçek ve anlamlıydı ki: orada sahte,
gerçek olmayan tek bir şey söylemezdim, olmazdı.Olmadı da zaten.
Bolu yolu boyunca “Into The Wild” hakkında şakalaşıp Eddie Vedder dinlemiştik.
Elbette Jon Krakauer kadar radikal ve gerçek bir karar değildi bizimki yalnızca iki günlük bir
tatildi; ama bir süre de olsa aynı şeyleri hissetmiş olabiliriz diye geçirdim içimden. Gerçekten
bir yere aitmiş gibi ve etrafımdaki her şeyin gerçek olduğunu hissettim gece boyunca. Ateş,
sohbet, közde patates, çay, battaniye ve dinginlik... Küçük ve basit şeyler doğanın büyüsüyle
birleşince sanki bana kutsalmış gibi geliyordu. Sorumluluklarımdan iki günlük de olsa
uzaklaşmak; hırslı, bencil insanlardan arınmak ve kendimi doğaya adamak tazelemişti beni.
İyice yorulduktan ve üşümeye başladıktan sonra çakalları çadırlarımızdan uzak tutmak
için yiyecekleri kamp alanından uzaklaştırıp uykuya daldık.
Sabahın ilk ışıklarıyla uyanma ve hava güzel olursa gölde yüzme planımız vardı; fakat
sabaha karşı bastıran ve ertesi gün boyu süren yağmur tüm planlarımızı sekteye uğrattı. Soğuk
havanın etkisiyle kendini uzun süre sonra doğada bulan vücutlarımız uyanamadı.
Uyandığımız da ise çadırların önündeki hendeklerin dolduğunu ve bir çadırın ıslanmaya
başladığını gördük. Hava durumu gün boyu sağanak gösteriyordu. Pek seçeneğimiz yoktu
kampı toplayıp geri dönmeye karar verdik. Yine başarılı bir ekip çalışmasıyla en az zararla
toparladık tek gecelik de olsa evimiz olan çadırlarımızı.
Dönüş yolu boyunca bastıran sis ve yağmur gitmemizi istiyor gibiydi, kimse de
istemiyordu gitmek. Ama alışkın olmadığımız bu şartlarda tatsız bir şey yaşamadan geri
dönmemiz çok daha iyi olur diye düşündük.Şehre döndük. Kafam hala oldukça karışıktı. Tüm bu uğraşım, koşturmam ileride
istediklerime ulaşmam için diye öğretildi bana. Ama gerçekten ne istiyorum? Yedigöller’de
kamp boyunca her ne kadar bir gece de geçirmiş olsam kendimi akıp giden bir şeylerin
parçası değil, gerçek bir şeylerin parçası gibi hissetim.
Oyunsuz, yalansız, yan yana duran ve her şeyi herkesi kabul eden beş ton yeşil. Keşke her
boşluğumda kucaklayabilsem seni...",9.0,3.0,3.0,3.0
7304,Göremediğimiz Gerçekler,,"iddia ettiğiniz kişinin aslında çok farklı bir kimlikte ve kişilikte olduğunu fark edersiniz. Bunu
anlamanızın tek sebebi ona duyduğunuz şüpheyi takip etmeniz ve sonunda belki de
istemediğiniz gerçeklerle karşılaşmanızdır.Biz buna hayal kırıklığı da diyebiliriz.Hayatımızda ki
bazı kişiler zaman zaman bizi hayal kırıklığına uğratır ve yüzüstü bırakır.Rachel da bir nevi bu
hayal kırıklığını yaşamıştır.Her gün trenle gidip gelirken gözünün iliştiği bir ev vardır.Bu evde
yaşayan çift onun dikkatini çeker çünkü onların mutluluğu aslında Rachel’ın hep de istediği
şeydir.Eğer ben de istediğim hayatı ya da hayallerimi başkasında görürsem, tek ilgi odağım o
an o olur.Ama asıl konu dışarıdan bana bu kadar güzel gözüken şeyin içeride aslında ne halde
olduğudur.
Rachel de tıpkı bu gibi bir hayal kırıklığıyla karşı karşıya gelmiştir. Sandığımız olguların yalan
çıkması bizi aslında üzen şeydir. Mesela,yeni biriyle tanışırız ve hayatımıza giren o yeni kişi
bize kendini nasıl anlatırsa biz o kadarını biliriz.O bize yavaş yavaş hayatından bahseder;
yaşadığı yerden,işinden,ilişkilerinden,hobilerinden; yani onu o yapan ne varsa hepsini anlatır.
Biz, onu o ne kadar anlatıyorsa ancak o kadar tanıyabiliriz. Âmâ işte bazen öyle durumlarla
karşılaşırız ki aslında tanıdığımız kişinin o olmadığını anlarız.Bunun yüzleşmesini yapmak belki
de hayatta karşılaşacağımız en zor anlarımızdan biri olarak yerini alır.
Tanıdığını sanmak ya da tanıdığın kişinin başkası olması insanı o kadar derinden yaralayan bir
acıdır ki belki de en keskin bıçak yarasıyla karşılaştırılabilir.Bu acıyı sadece yaşayan insan
anlar,o an çevresindekiler ona ne derse desin, ne kadar moralini düzeltmeye çalışırsa çalışsın
hepsi boşa çabadır.Çünkü:o kişinin o an yaşadığı boşluğu sadece zaman doldurabilir.Bazen
şüphelerimiz işte bizi böyle kötü sonuçlara çıkarsa da,gerçeği öğrenmek her zaman en iyi
seçenektir.Kişi o an kandırıldığını hisseder ya da aptal yerine konduğunu ama zamanla anlar
ki suç onda değildir.Eğer karşınızdaki size böyle yapabiliyorsa hiç düşünmeyin,hatta şükredin.
Çünkü;size böyle davranan biri gerçekten sizi seviyor ya da size değer veriyor olamaz.Ne
olursa olsun gerçeği görmek sizin yararınıza olur.
Bazen de sadece tanıdığımız kişilere karşı şüpheli yaklaşmaz,tanımadığımız insanlar yüzünden
de hayal kırıklığına uğrayabiliriz.Örneğin;kıskandığımız daha doğrusu yaşamına imrendiğimiz
birini de uzaktan izler ve hayatı hakkında bilgi sahibi olmaya çalışırız.Kimileri çevresiyle çok
ilgilidir,kimileri ise değil.Bu her insanın kendi duyguları ve karakteri ile alakalıdır.İnsanların
yaşamına dâhil olduğumuz anlarda istemsizce kendimizi o bütünün bir parçası hissediyoruz
ve eğer bir terslikle karşı karşıya geliyorsak, nedense kendimizi onu çözmeye zorunlu gibi
hissediyoruz. Ben şöyle bir şeye inanıyorum ki her zaman umursamaz olan insanlar daha çok
mutlu olur. Âmâ eğer her şeyi takan ve en küçük bir şeyde umutsuzluğa kapılan
insanlardansanız, daha çabuk mutsuz olur ve daha kolay hayal kırıklığıyla yüzleşmek zorunda
kalırsınız. Tabii ki kimse istemez takıntılı biri olmayı ama bazen yaşadıkları ve başından
geçenler kişileri bu durumlara sürükler.Yapılabilicek en iyi şey insanın kendi hayatına
odaklanması ve en önemli şeyin sadece kendi olduğunu unutmamasıdır.Her birimizin dışarıdan görünen bir kabuğu var.Belki dışarıdan çok ketum ve sert
gözüküyoruz ama içimizde yatan kişi tamamen kendi halinde ve kendi dünyasında mutlu
biri.Kimse sadece dışarıdan gözüktüğü kişi değildir.İnsanlar her zaman anlaşılması
güç,ulaşılması zor bir kuyudur.Önemli olan olduğumuz gibi olmak ve insanlara kendimizi
doğru göstermektir.
Gizem Uzuner
Kaynakça:
Hawkins, Paula. The Girl On The Train, New York: Riverhead , 2017.",6.0,2.0,2.0,2.0
5377,Gerçekliğin Kuşkusu,,"sahte arasında herhangi bir sınır kalmamış. SahteBellek,bizi böyle birdünyanın içerisineatıyor.
Sahte Anı Sendromu adlı bir hastalığın insanları çıldırtmasını anlatan bu romanda ele alınan
konu, insanları insan yapan en önemli özelliklerden biri: bellek.
Biz insanlık olarak hatıralarımız üzerinden yaşarız. Doğduğumuz andan son nefesimize
kadar beynimize geçmişimizi yazarız ve bu geçmişi kullanarak geleceğe doğru yolculuk ederiz.
İlk kez elimizi yakmamız, bizi bunu bir daha yapmamak istediğimiz sonucuna götürür. En
sevdiğimiz yemeği ilk kez yediğimizde, bu sevginin kararını vererek yaşamımıza devamederiz.
Zamanı geldiğinde bu hatıraları başkalarına aktarırız. Bunuhikayelerle,fotoğraflarla, müziklerle
veya resimlerle yaparız. İnsanlığı ileri götüren şey, belleğimizin kendisini dış dünyayagösterme
isteğidir. Eğer bu istek var olmasaydı, bugünlere gelebilmemiz de söz konusu olmazdı. Sahte
Bellek de tam olarak bu konuya parmak basıyor. Beynimizde bulunan anıların gerçekliğinden
emin olamıyorsak dünyayı algılama şeklimizin doğruluğundan nasıl emin olabiliriz? Sonuçta
yaşadığımız an içerisinde etrafımızdaki nesnelere bir anlam yükleyebilmemiz, insanların
etrafında nasıl davranacağımızı bilebilmemiz; onları daha önceden tanıdığımız içindir.
Romandaki ana karakterlerimizden Barry’nin, hayatının “hatırladığı gibi” olmadığını
öğrendiğinde yaşadığı kafa karışıklığı da bu yüzdendir.
Bu romanın beni korkutmasının asıl sebeplerinden biri, anlatılan hikayenin gerçekte
yaşanması imkansız bir şey olmaması. Romanda anlatılan sahte anı sendromunun gerçek bir
hastalık olması, bana oldukça ürkütücü geldi. Alzheimer gibi hastalıkların insanlarınbeyinlerini
yavaşça tüketmesi, aç bırakması ve öldürmesi sırasında yaygın olarak görülen sahte anı
sendromu, insanların gerçeklik algısını bozar. Hastalar, geçmişteki anılarını yanlış bir şekilde
hatırlarlar ve hatırladıklarının doğruluğunda ısrar ederler. Geçmişten gelen bir “gerçeklik”
olmadığı veya gerçeklikten uzak olduğu için beynin aldığı herhangi yeni bir “bilgi”, zihintarafından doğru şekilde işlenemez ve hasta için yeni bir anlam ifade etmez. Blake Crouch’un
romanında oluşturduğu atmosferin neden bu kadar korkunç olduğunu anlamak zor olmamalı.
Hepimiz yaşadığımız anların anılarımızla tutarlı olmasını isteriz. Bu tutarlılığa tutunuruz ve
onunla birlikte hayatımızı sürdürebilir hale geliriz. Gerçekliğimizin doğru olmaması,
tutarlılığımıza vurduğu darbeyle bizi kaosa sürükler.
Descartes, Metot Üzerine Konuşmalar kitabındaki ünlü sözü “Düşünüyorum, öyleyse
varım.” ile tüm gerçekliğe karşı olan kuşkuculuğunun ardından vardığı sonucu açıklar. Her
şeyden kuşku duyabiliriz, ama kuşku duyan benliğimizden kuşku duyamayız. Benliğimizden
kuşku duysak dahi yine de kuşkuyu duyan bir şey vardır. Ancak,bugörüşeyönetilmesigereken
bir soru, bu romanın teması üzerinden sorulabilir: Eğer dış gerçekliğinvarlığındankuşkuluysak,
biz nasıl varız? Daha önce de bahsettiğim gibi, insanlık olarak geçmiş deneyimlerimiz ile
kendimizi tanımlarız. Dış dünyanın gerçekliğinden kuşku duymak, geçmiş yaşantılarımızdan
kuşku duymayı da beraberinde getirir. Eğer anılarımı dış dünya oluşturmadıysa, ben nasıl
buradayım? O halde kendi varlığımız kuşku duyulamaz değildir. Sahte Anı Sendromu, bize bu
soru hakkında bazı önemli içgörüler sağlıyor. Olduğumuzu sandığımız kişi olmayabileceğimiz
ihtimali, insanları delirtmeye yetiyor. Unutmak ve yanlış hatırlamak, baş döndürücü bir
imkansızlıklar dizisini, bir varoluşsalkrizi deberaberindegetiriyor. RomandaBarry’nin yaşadığı
kafakarışıklığı, kendigerçekliğindenemin olamayışı;tam olarakgeçmişinin, kendigerçekliğinin
bozulması nedeniyle yaşanıyor.
Sahte Bellek, yakın zamanda okuduğum kitaplar arasında en düşündürücülerinden biri.
Uzun zamandır üzerine düşündüğüm varoluşsal sorularımızdan birini güzel bi hikaye ile
yüzümüze vuruyor. İçeriğindeki büyük karmaşıklık ve sorgulamamızı sağladığı temalar
yönünden oldukça başarılı bir kitap. En azından hatırladığım kadarıyla öyle…
Şükrü Eren GökırmakKaynakça
Crouch, Blake.Sahte Bellek. Ed. Sema Çubukçu. Çev. Solina Silahlı.Doğan Kitap Yayınları,
2020. Baskı.
Descartes, Rene.Metot Üzerine Konuşmalar. Çev. Atakan Altınörs. Bilge Kültür Sanat,
2017. Baskı.",8.0,2.0,3.0,3.0
5557,Lilpar Özcan,,"Hayatımıza giren herkesin bizde bıraktığı bir iz vardır. Sizin de çok kez
deneyelimlediğiniz üzere insanlar hayatımıza girer, hayatımızı etkiler ve zamanı
geldiğinde hayatımızdan çıkarlar. Ne kadar bu döngüye karşı gelmeye çalışsak,
insanların kalıcılığını sağlamak için uğraşsak da hayatın değişkenliğinin
getirdiği bir zorunluluktur bu. Eminim bu zorunluluk sizi de zaman zaman
yoruyordur. Ne var ki insan için en somut gerçekliklerden biri hayatın değişim
içinde olduğudur. Böyle bir durumda bireylerin bu değişimden etkilenmeyip
aynı kalmasının imkânsız olması gibi, insan ilişkilerinin aynı kalması da
olanaksızdır. Her insandan bize geriye kalan ise anılar ve hislerdir.
İnsanlara tutunmak için ne kadar çaba sarf etsek de, hayatımızdaki
insanların geçici olduğunu fark etmekten aciziz. Bununla birlikte, insanlar
hayatımızdan gittiklerinde ve artık onlara tutunamadığımızda onlardan geriye
kalan anılarımıza tutunmayı tercih ediyoruz. Her ne kadar insanlar kalıcı
olmasalar da onlarla yarattığımız anıların öyle olduğunu düşünüyoruz. Bazen de
bizi yaralayan, üzen bir olaydan sonra acımızın hafifleyeceği umuduyla
zamanın kollarına bırakıyoruz kendimizi, anılarımızı, acılarımızı... Zamanın her
şeyi iyileştirdiği düşüncesiyle izlerimizin de geçeceğini düşünüyoruz. Oysaki
izin sözlük anlamı yaranınkinden çok daha farklıdır. Bir yara iyileşir fakat
gerisinde iz bırakır ve bu iz kalıcıdır. Eğer insanların bizde bıraktıkları izlerin
kalıcı olduğu düşüncesindeysek, zamanla her anımızın silikleşmesi bu
düşünceyle çatışmaz mı? Her hissin ve düşüncenin sürekli bir değişim ve
gelişim halinde olduğu bir dünyada, izlerimizin aynı kalacağını düşünmek
naifçe değil midir?
Geçenlerde okuduğum Uğur Kökden’in Yüzler, Gizler, İzler adlı kitabı
beni insanların geçiciliğini bir kez daha sorgulamaya itti. Bir insana tutunma
ihtiyacımızın en büyük nedeninin onların bizde yarattığı hislere bağlılığımız
olduğunu düşünüyorum. Sanırım bu yüzden hislerimizi canlı tutmak için
anılarımıza bağlılığı sürdürmeyi tercih ediyoruz. Bu bir bakımdan da geçmişte
yaşamakla eş anlamlı aslında. Sizin de bildiğiniz üzere, geçmişte yaşamak
geleceğe açılamamaktır. Artık hayatımızda olmayan insanlar için, hayatımıza
girip yeni güzellikler getirebilecek insanları uzaklaştırıyoruz bir bakıma. Sanki
yaralarımızın iyileşmesini değil de kanamaya devam etmelerini istiyoruz içten
içe.
Benim bu konudaki tutumum kendimi bildim bileli farklı oldu. Hayatımın
hiçbir döneminde insanlar hayatımdan çıktıktan sonra onlara olan bağlılığımı
sürdürmeye devam etmedim. Onlardan öğrenmeyi bildiğim gibi zamanı
geldiğinde vazgeçmeyi de bildim. Hayatıma giren ve çıkan her insanın bana birşey öğretmek için bu eylemleri gerçekleştirdiği düşüncesindeyim. Siz de
geçmişin size öğrettiklerine baktığınızda bahsettiğim gerçekliği kolayca
görebilirsiniz. Elbet her insanın yarattığı yaşanmışlık, anılar ve hisler farklıdır
ve yaşamak eylemi altında bu olgulara olan alışkanlığımızın geçici olması
gerekmektedir. İnsanın olgunluk ve güç olarak adlandırdığı kavramların
temelinde bu vazgeçebilme eyleminin yattığını savunmuşumdur hep. Geçmişte
yaşanan olaylara bağlılığı sürdürmek, insanı yeni olaylara ve insanlara kapadığı
gibi yaşamak eyleminden de alıkoyar. Bu düşüncem doğrultusunda, hayatın
doğal akışının bir getirisi olarak farklı insanlarla tanışmak, yeni anılar yaratmak
ve zamanı geldiğinde bu anılara veda etmem gerektiğinin farkında oldum her
zaman. Sanırım insanların yanlış yaptığı nokta da bu farkındalığı
yaratamamaları oluyor.
Hayatımdaki kimsenin daimi bir kalıcılığı olmadığını bilmekle birlikte
elbet benim de yaşadığım değişimlere tepki gösterdiğim zamanlar olmuştur,
bunu inkâr edemem. Daha önceki yaşlarımda, insanlar kalıcı olmasa da onların
ardında bıraktığı izlerin öyle olduğu görüşündeydim. Şimdi ise geriye
baktığımda eskiden kalıcı olduğuna emin olduğum hisleri, anıları bile
hatırlamakta zorlanıyorum. Bundan dolayı yaşanan en zor şeylerin, en samimi
gözyaşlarının, en ağır hayal kırıklıklarının bile ardında bıraktığı izlerin zamanla
iyileştiğini, hatta silindiğini düşünüyorum. Hayat aslında ne kadar da basit ama
onu zorlaştırmaktan asla vazgeçemiyoruz değil mi? Eskiden insanların
öğrettiklerinin kalıcı olduğunu savunurken, şimdi onların bile farklı insanlarla
tekrar tekrar öğrenilmesi gereken olgular olduğunu savunuyorum. Nihayetinde
insan hata yapmayı ve hatalarından öğrenmeyi seven bir varlık. Bundan dolayı
yeniliğin hüküm sürdüğü bir evrende farklı insanlarla benzer şeyleri yaşayarak
benzer şeyleri öğrenmekten de kendini alıkoyamıyor. Böyle bir durumda da
izlerin kalıcı olduğunu savunmak saçma duruyor.
Hepimiz hayatımız boyunca bir arayış içerisindeyiz, çoğumuz neyi
aradığımızı bilmeden devam ettiriyoruz yaşamlarımızı. Hepimizin farklı yaşayış
amaçları olsa da, herkesin mutluluk arayışı içerisinde olduğunu söylemek yanlış
olmaz sanırım. Mutluluk kavramı ise insandan insana değişir. Kimisi başarıyı
yakalamaya uğraşır, kimisi bir aile kurmaya çalışır. Kimisi aşkı, arzuyu arar;
kimisi harcayabileceğinden çok paraya sahip olmayı arzular. Bana göre
mutluluğun kaynağı değişime ayak uydurmaktadır. Sahip olduğumuz her şeyi
her an kaybedebileceğimizi kabullendiğimizde başımıza gelen olumsuzlukları
atlatmamız ve mutluluğa ulaşmamız daha kolay olacaktır. Bunun aksine
geçmişte yaşamayı sürdürmeyi seçersek mutlu olduğumuzu sanabiliriz. Ne var
ki bu kendimizi kandırmaktan başka bir şey değildir. Yaşadığımızı sandığımız
mutluluk gerçek mutluluktan çok daha uzaktadır ve sadece bir yanılgıdan
ibarettir. Gerçek mutluluğun tek yolu insanların, olayların ve hislerin bizden
bağımsız bir şekilde değiştiklerini kabul etmekten geçer. İnsan ancak bu sayededaimi mutluluğu elde edebilir, çünkü hiçbir iz kalıcı değildir ve izler de yaralar
gibi iyileşir.
!
!
!
!
!
!
!
!
!
!
!
!
!
!
!
!
!
KAYNAKÇA
1. Kökden, Uğur. Yüzler Gizler İzler. Yapı Kredi Yayınları. 2016.",10.0,4.0,3.0,3.0
7478,Mustafa Talha AVCU,,"George Orwell’ın Hayvan Çiftliği yazıldığı dönemde tamamen komünizme karşı büyük
bir eleştiri olarak tarihe geçmiştir. Avrupa’nın yanı sıra ABD’de de bazı liselerde gençleri
komünizm tehlikesinden korumak için kitap listelerine alınmıştır. Şüphesiz o zamanlarda
George Orwell’ın önceliği zaten buydu fakat aslında bu eseri ölümsüz yapan sadece Stalin’i ne
kadar güzel eleştirdiği değildir. Bu eseri ölümsüz yapan dünyadaki karakterler değişse de
okunduğu her devirde o karakterleri eleştirebilmesidir yani bana, benim Napoleon’umu
gösterebilmesidir. Dolayısıyla günümüz Türkiye’sinde okunduğunda, eser apaçık o karakteri
gösteriyor. İşte o dedirtiyor. Şu anki Napoleon -eserdeki baş domuz- o.
Genel olarak konu şöyledir: Hayvanların yaşadığı bir çiftlikte en zeki(!) ve konuşkan
domuzlar önderliğinde bir devrim yapılır ve domuzlar diğer hayvanlara verdikleri birçok
umutla başa geçer. Benim en çok dikkatimi çeken ise koyunlardır. Domuzlar bir şey
söyledikten sonra hemen “İki ayaklı kötüdür, dört ayaklı iyidir.” tezahüratı yaparak diğer
hayvanların konuşmasına izin vermeyen koyunlar. Kitap yazıldığı devirlerde bu koyunlar
nelere benzetildi bilemem ama gelişen teknoloji, TV başında beyni yıkanan onlarca cahil
insan, her gün farklı bir yalanı çıkan gazeteleri düşündüğümde aklıma ot yerine para ile
beslenen gazeteciler, yazarlar ve muhabirler geldi. Kısacası medyaya benzettim ben bu
koyunları.
Ne gariptir ki bütün öykü boyunca “İki ayaklı kötüdür, dört ayaklı iyidir.” diyen
koyunlar, domuzların iki ayaküstünde yürümeye başlamasıyla “Dört ayak iyi, iki ayak daha
iyi.” melemeleriyle diğer hayvanlara konuşma hakkı vermezler. Konuşmayan, yazmayan da
düşünmemeye başlar doğal olarak. Ne güzel, otunu (parasını) veriyorsun, üstüne köpeklerinle
tehdit ediyorsun. Onlar da toplumu konuşamaz, yazamaz en önemlisi düşünemez halegetiriyor. Böylece topluma düşüncelerini empoze ediyorsun, hem de eski düşüncelerinin tam
tersi bile olsa. Bu andan sonra toplum demek bile yanlış olur, çünkü toplum farklılıklarla
oluşur. Kelimenin kökü de toplamaktır zaten. Fakat herkese aynı şeyler dayatıldığında,
herkesin fikirleri aynı olduğunda toplumdan nasıl bahsedebiliriz ki? İşte budur koyunların
görevi: Toplumları asalak böcek kolonilerine çevirmek. Nazım Hikmet’in satırları düştü
aklıma bunları düşünürken. “Bir değil, beş değil, yüz milyonlarlasın maalesef. Koyun gibisin
kardeşim, gocuklu celep kaldırınca sopasını sürüye katılıverirsin hemen.”
Peki sadece koyunlar mıdır günümüze yorumlanıp ders çıkarılacak? Kesinlikle, hayır!
Aslında her karakter ayrı şeyler ifade ediyor bizler için, bu yüzden ben Boxer’dan da bahsetmek
istiyorum. Boxer çiftlikteki en güçlü attır. Birçok iş onun sayesinde yapılır ve kendisi de bundan
büyük mutluluk duyar, bu yüzden çiftlik için herkesten fazla çalışır. Napoleon ise Boxer’dan
çok fazla yararlanır ve onun sınırlarını zorlar. Artık ayağa kalkamayacak hale geldiğinde ise
onu hastaneye kaldırdığını söyleyerek aslında onu herkesin gözü önünde kasaba satar. Fakat
aynen günümüz asalak böceklerinin anlayamadığı gibi hiçbir hayvan okuyamaz Boxer’ı almaya
gelen arabanın üstünde yazan kasap yazısını. Okuyabilen birkaç kişi vardır elbet ama onlar da
ağızlarını açmaz nedense. Haliyle anlasan da dilin yoksa pek işe yaramazsın. Napoleon’un asıl
başarısı da budur bence; zaten cahil olan insanları her şeye inandırmaktansa, yanlışını anlayan
insanları susturabilmek.
Bizim Napoleon’umuzun yaptığı şey bundan çok mu farklı? Sırf kendi emelleri uğruna
ölen başka insanların anne babalarına, çocuklarının ütopik bir yer olan cennete gittiğini
söylemek. Bunları başkalarına söyleyebilmek ama iş kendilerine gelince herhangi bir şey feda
edememek… Tıpkı kitaptaki domuz yavrularının farklı yetiştirildiği gibi, tıpkı başta hayvanların
girmesinin yasaklandığı çiftlik sahibinin eski evine yerleşip sarayda yaşamak gibi, tıpkı bütün
hayvanların eşit ama bazı hayvanların öbürlerinden daha eşit olduğu gibi... Eğer gerçekten öyle
bir cennet varsa da şüphesiz artık insanların kanlarıyla bulanmış bir cehenneme dönmüştür.Her ne kadar sadece koyunlar ve Boxer’dan bahsetmiş olsam da, aslında eserdeki her
olay ve her karakter beni günümüzdeki faklı şeylere götürdü. Dediğim gibi zaten eserleri
ölümsüz yapan da budur. Herkese hitap etmesidir, herkese kendini okutabilmesidir, herkese
düşündürtmesidir. O yüzden koyunlara inat, günümüz Napoleon’una inat, gocuklu celebe inat
okumalıyız bu eserleri. Onlara inat okuyup, yazmalıyız. En önemlisi de düşünmeliyiz, her şeye
inat.
Kaynakça
Orwell, Geoge. Hayvan Çiftliği. Çev. Celal Üster. İstanbul: Can Yayınları, 2015. 43.
Baskı
Hikmet, Nazım. “Nazım Hikmet Şiirleri” http://www.siir.gen.tr t.y Web. 23 Kasım
2015.",9.0,3.0,3.0,3.0
4314,Merve SAĞYATANLAR,,"Hiç yolda bir an durup da çevrenizdeki insanları gözlemlediniz mi? Ya da otobüste,
metroda giderken yanınızda oturanlara dikkat ettiniz mi? Ben ettim, ediyorum da. Bunun en
büyük nedeni, çevremdeki ayrıntıları incelemeyi sevmem. Ayrıca insanların yüzündeki
ifadeleri çözümlemeye çalışmak da bence bayağı eğlenceli. Dediğim gibi, eğer çevrenizin biraz
farkındaysanız bunu siz de gözlemlemişsinizdir. İnsanların yüzünde tek bir ifade var. Bu
ifadeyi mutsuzluk olarak mı tanımlamak doğru olur? Yoksa hoşnutsuzluk mu? Aslında tam
karar veremedim. Büyük ihtimalle birçok bağlamda bu iki kavram yakın anlama gelebilmekte.
Bu yüzden çok da takılmak istemiyorum kavramsal tanımına. Ancak şundan eminim ki, kimse
memnun değil. Direkt akıllarda “Neyden memnun değil bu insanlar da somurtuyor ?” sorusu
belirecektir. Memnuniyetsizlik yüzlerinden akıyor bu insanların, tabiri caizse. Gelelim
memnuniyetsizliğin kaynağına. Tabii ki sorun, çözümü içinde barındırıyor. Tek bir yüz ifadesi
olduğu gibi suretlerinde, tek sorun da kendilerinde.
Farkında mısınız bilmem ama birçok kişi, çözümün bir parçası olmak yerine çoğunlukla
sorunun bir parçası olmayı tercih ediyor. Hatta bana kalırsa sorunun parçası olmak yerine direkt
sorunun kendisi oluvermek daha kolay geliyor o kişilere. Biz çünkü memnuniyetsizliği,
yakınmayı ve kayıtsız daha doğrusu gamsız olmayı üzerimize kat kat geçirmişiz. Normalde
süslenmenin tanımıdır kat kat giyinmek, fakat hal böyle olunca bu “süs” maskesinin ardına
saklanmak, bizi güzel kılmıyor. Onun yerine daha da sıradanlaşıyoruz ve takdir edersiniz ki
yaşamamız da bizimle beraber sıradanlaşıyor. Çevremizi gözlemlemeyi bırakıyoruz, insanlara
iyi davranmayı unutmamızı geçtim, onları aşağılamayı maharet sayıyoruz. Başka kişilerin
görüşlerine saygıdan bahsetmiyorum bile, çünkü artık ondan eser kalmamıştı son baktığımda.
Diyelim ki yolda, parkta ya da herhangi bir yerde insanların çehrelerine bakmıyor ve
onları anlamlandırmaya çalışmıyorsunuz. (Bu durum da günümüzdeki başlıca sorunlardan biribana kalırsa çünkü artık kimse karşısındakiyle konuşurken o kişinin gözlerinin içine bakmasını
geçtim, kimse kimsenin yüzüne bakmıyor). O halde size bir özet geçeyim, çevrenizdekiler siz
fark etmeseniz de bir bıkkınlık içindeler. Sanırım, Kayıtsızlık Şenliği’ndeki Ramon da benim
gibi çevresine dikkat kesiliyor çünkü tam olarak da şöyle bir durum yaşamış:
...Ramon yüzündeki gülümsemeye engel olamadı, kendilerini muhtemelen hoş bir
biçimde özgür hisseden, etrafları, gezinenlerin zarif kayıtsızlıklarıyla çevrili bu
mütevazı dâhiler bahçesindeki avare gezintisine devam etti; kimse heykellerin yüzlerine
bakmak ya da kaidelerin üzerindeki yazıları okumak için durmuyordu. Ramon, bu
kayıtsızlığı teselli veren bir dinginlik gibi soluyordu.(Kundera, 2015)
Belki de Ramon’dan tek farkım, bu kayıtsız insanların beni teselli edemiyor oluşudur. O belki
toplumun bu sıradanlığını ve çevresinin bu kadar kayıtsız kalmasına alışmış, bunu içselleştirmiş
olabilir. Ancak ben mutsuz, kayıtsız çevresinden bir haber insanlar görmekten bıktım. Ki
günümüzde – bunu sadece ülkemin insanları ile sınırlandırmayacağım- tüm insanlık,
kayıtsızlığın dayanılmaz ağırlığı altında ezilmiş durumda.
Kayıtsızlığın dayanılmaz ağırlığı demişken, bu ağırlığı taşırken biz, bazı değerlerimizi
yere saçıyoruz örneğin bu durum, en başta hayret duygusunu alıp götürüyor. Buna bir örnek
vermeden geçemeyeceğim, fark ettiniz mi bilmem ama artık dünyada olan olaylara
şaşırmıyoruz. Tamam belki bu durumu genellemem çok doğru olmadı o yüzden size sorayım.
Siz televizyonu ya da sosyal medyayı açıp, haberlere göz gezdirdiğinizde hayrete düşüyor
musunuz? Ben dehşete düşüyorum, çünkü hepsi birbirinin aynısı ve eskiden şaşkınlıkla
inceleyeceğimiz bir haber bile olsa, artık bir nevi “olağan” bizim için. Bu durum gerçekten
birçok şeyi sorgulamama neden oluyor. Neden insanlar keyifli değil hiçbir zaman? Ya da neden
artık her şeye sıradan gözüyle bakıyoruz? Birazcık da olsa çevremizin farkında olsak fena mı
olur?Kendime ve topluma yönelttiğim sorular eminim ki yakın zamanda sonuç bulacak.
Fakat bazen soruların cevapsız kalması daha iyidir derler. Çok uzun zaman boyunca insanların
yüzündeki memnuniyetsizlik devam edecek, kimse kimsenin yüzüne bakmak için efor sarf
etmeyecek. Biz yine televizyonu açtığımızda şaşırmayacağız ve Ramon, sen de bil ki uzunca
bir süre kimse o güzelim heykellerin anlattıklarını dinlemeyecek. Lakin bir zaman gelecek ki ,
büründüğümüz kıyafetler artık bizi boğmaya başlayacak ve o gün hepsini üzerimizden atıp
benliğimize geri döneceğiz. Mutlu mu mutlu çehreler saracak etrafımızı, kayıtsızlığımız
sonsuzluğa gömülecek ve bizler çevremizin yani hayatın farkına varmanın dayanılmaz
hafifliğini tüm benliğimizle hissedeceğiz.
KAYNAKÇA:
Kundera, M. (2015). Kayıtsızlık Şenliği. İstanbul, Can Sanat Yayınları.",9.0,3.0,3.0,3.0
5429,Kırmızıyı Tanımlamak,,"gelecek; içimden renklerin dansını izlemek geldiği bir anda bir serginin yanından geçeceğim,
ancak o zaman. Bilkent kütüphanesinin sergi katında yeni bir sergiye ayaklarım götürdü de
baktım öylece. Birkaç resim hariç pek beğenmedim açıkçası. Kesmedi beni yani, ben de
Bilkent Sanat Sokağına gittim. Gözlerimi farklı sanatçıların renklerle yarattığı birbirinden
güzel dünyalara açtım, veya benim yaşadığım dünyanın farklı yansımalarına. Bir acıkmışım
bir acıkmışım ki güzel resimlere sormayın. Uzunca bir süre göz ziyafeti çektim kendime.
Sonra da düşündüm, beni veya bakan insanları resimlerde etkileyen nedir? Felsefenin
binlerce yıllık sorusuna cevap aramadım, hayır. Güzel veya farklı olan elbette ki etkiler
insanı. Ne var ki, onun haricinde bir şeyler daha olmalı. Yalnızca renklere özgü bir şeyler.
Bir dakikalığına durup düşünün, neyi tanımlayamazsınız? Doğru veya yanlış, genel-
geçer veya öznel aşağı yukarı her şey tanımlanabilir. Ama tabiî ki her konuda olduğu gibi bu
konuda da hayatı renklendiren istisnalar vardır, mevcut durumda; renkler. Renkleri
tanımlayamazsınız ve aklıma geldiği kadarıyla bu yalnızca onlara özgü bir durum. Renkler
üzerine örnekler verilebilir, yüzlerce tondan yüzlerce farklı renk birbiri cinsinden anlatılabilir;
mor, mavi ile kırmızının karışımından doğar veya turuncunun tonlarına paletinizdeki
kırmızıya beyaz ekleyerek ulaşırsınız. Lakin direkt olarak renk kavramını kelimelerle
tanımlayamazsınız. Kırmızı kanın rengidir, bazen tan zamanında güneşin etrafa verdiği bir
renk aynı zamanda, gelincik yaprakları veya az sonra menemene katılacak bir domates...
Hepsi kırmızı, peki kırmızı ne? Güneşi, gelinciği, kanı ve domatesi bilmeyen, görmeyen
insana nasıl anlatırsınız? Tümceye nasıl başlarsınız? Böyle lal ederler insanın dilini renkler
tanımlanamayışlarıyla.
1Sürrealist, realist; yağlı boya, suluboya, pastel boya, karakalem; tuval üzerine veya
kâğıt üzerine; manzara veya portre ne olursa olsun yine insan aklının aşure misali
karışıklığındakine benzeyen güzel tadını yansıtan resimler, özledim sizi. Her biriniz başka
dünyanın kapılarını açar üstelik. Bir başlangıç noktası verilir resimlerle; bir uzam, bir
karakter, bir hissin yansıması. Sonra öykünün geri kalan kısmını yazmak tamamen size
kalmıştır. Sergi ziyaretine giden insanların kimi nasıl dakikalarca kımıldamadan bir tabloya
bakıyorlar sanıyorsunuz? Herkes sanatçı gözüyle bakamaz ya… Oysaki herkes masalcı
gözüyle bakabilir. Elini suya değdiren bir peri kızının ormandaki resminden çıkacak binlerce
fantastik öykü gibi, eski Osmanlı paşası Zağanos’un portresi de tarihsel bir yolculuğun
patikasını görünür kılabilir pekâlâ. Edward Munch’ın Çığlık tablosunun tüylerinizi diken
diken edeceği gibi, Van Gogh’un Cafe Terrace at Night tablosu size İzmir’in Arnavut
kaldırımlı taş sokaklarında başlamasını dilediğiniz bir aşk hikâyesi yazdırabilir.
Peki, Çığlık herkesi ürkütmek zorunda mı? Başka bir insanın ruh halinde tek dirhem
karamsarlık etkisi yaratmıyor olamaz mı? Bu sorunun cevabı resmi farklı , etkileyici yapan bir
başka unsur herhalde. Bir fotoğraf veya bir eski eşyaya bakan gözün her zaman aynı şeyi
görememesi durumu, resimlere bakarken daha bir belirginleşir. Zaman ve deneyim insanı
değiştirir. Değil ki insanları, gerçekleri ve değer yargılarını bile, ki bence bu çok etkileyici.
Bırakın kişiden kişiye değişmeyi, dakikadan dakikaya bile değişiyor bir eserin sizde yarattığı
his. Altın orana göre çizilmeye çalışılan resimler kalpteki kömür karası orantısızlıklara
dokunabiliyor, en güzel renklerle başlanan tabloların sonunda ortaya çıkan kara deliklerse
huzura boğabiliyor. Değişmeyen yegane şeyse, görüp de yaşayabildiğimiz koca bir renk
tayfının günlük hayatımıza her saniye kattıkları herhalde…
Dicle Kızılkan
2",9.0,3.0,3.0,3.0
6202,Hayat Kurumunda Stajyerlik,,"Robert De Niro’nun yaşlanmış olduğu gerçeğiyle yüzleştirdi. Ama öyle çekilmez ihtiyar
yaşlanması değil de sempatik, tonton bir yaşlanma olmuş. İşte böyle yaşlanılır dedim, ne
karizmanızdan ne de yakışıklılığınızdan ödün vereceksiniz, en önemlisi de ağırlığınızı
koruyacaksınız. Şimdi soracaksınız neden De Niro’nun özel hayatından bahsediyoruz. Çünkü film
tam olarak; “De Niro’nun yaşlılığıyla ne tarz bir film çekebiliriz?” tadında. Sonuç ortada, gülerek
ve düşünerek geçirdiğimiz keyifli bir iki saat. Bu film, her gün arabada giderken radyoda çıkan
bir reklamı anımsatıyor. Medyayla ilgili bir reklam; oğul babaya soruyor, “Babacım senin
deneyim ve tecrübelerinden faydalanmaya ihtiyacım var.” ve baba medyayla ilgili bir şeyler
söylüyor. Stajyer’in bu reklamı gözümde somutlaştırdığını söyleyebilirim.
Yirmili yaşlarımızın başında başarılı olmayı, çok para kazanmayı hayal ediyoruz.
Bazılarımız bunu becerebilirken, bazılarımız maalesef gençlik hayallerini gerçekleştiremiyor.
Olay da tam olarak bu aslında. Film; De Niro’nun, gençlik hayallerinin bir kısmını gerçekleştirmiş
ve bazı heveslerinin de hala peşinde koşan genç bir kadının hayatına girip, ona altmışlı yaşların
tecrübesiyle neyin önemli olduğunu göstermeye çalışması üzerine kurulu. John Lennon’ın
oldukça ünlü bir sözü var; “Ben çocukken annem bana hep hayatın anahtarının mutluluk
olduğunu anlatırdı. Okula gitmeye başladığım zaman, sınavda bana 'Büyüyünce ne olmak
istiyorsun?' diye sordular. Ben de onlara 'Mutlu olmak istiyorum' diye cevap verdim. Onlar
bana, soruyu anlamadığımı söylediler. Ben de onlara, hayatı anlamadıklarını söyledim.”
1990’lı yılların çocukları çok ciddi bir hedef ve hayal sorunsalı içerisinde. Gerek filmler
olsun, gerek topluma ‘emsal temsil eden’ ünlü kişiler olsun, bu neslin etrafına baktığında
gördüğü şey para, şöhret ve güç. Dolayısıyla elde etmek istedikleri şey de para, şöhret veya güç.
Bu nesil, evladına “Oğlum tıp oku, kurtar kendini.” diyen bir annenin bilinçsizliği ile şekillenmiş
durumda. Bu film bana somut olan kavramlara kıyasla bazı soyut kavramların insan için çok
daha değerli olabileceğini hatırlatıyor. Kapitalizm furyasına öyle bir kapılmışız ki, lüks bir
restoranda havalı bir yemek yemeyi parkta bir yürüyüşe tercih eder hale gelmişiz. Düşününce
oldukça trajikomik bir durum. Zamanımız ve enerjimiz var iken bunu para sahibi olmaya
harcıyoruz. Paramız ve enerjimiz var iken bunu gelecekte ki zamanımızı kazanmaya harcıyoruz.
Paramız ve zamanımız olduğu noktada enerjimiz kalmamış oluyor. Hayatımızın her noktasında
oradan buraya koşuşturuyoruz ve her noktada bir mutlu olma şansını kaçırıyoruz. Hâlbuki o
kadar basit ki aranan şeyi bulmak. Bir çocuğun gülümsemesinden tutun, ilkbaharda yeni
yeşermiş bir çiçeği görmek bile mutlu olmak için yeterli. Aslında burada anahtar kelime
koşuşturmak. Hep bir ilerlemenin peşindeyiz. Bir iş sahibi oluyoruz. Bütün mesele terfi etmek
oluyor. Patron oluyoruz. Konu, “Şirketi nasıl büyütebiliriz?” oluyor. O arada bir yerde çoluk
çocuğa karışıyoruz. “Çocuklara nasıl bir gelecek bırakabiliriz?”. Liste uzayıp gidiyor. Lakin hayat
sadece bir noktaya kadar uzayıp giden listeye ayak uydurabiliyor. Bazıları listelerinde ki birçok
hedefi yerine getirebilirken, bazıları tünelin ‘sonundaki ışığı’ listenin belki de çok başlarında iken
görüyor. Burada ilginç bir kavram ortaya çıkıyor; ölüm. Yolumuz devam ederken, biryoldaşımızın yolun sonuna geldiğini görmek, neden yaratması gereken etkiyi yaratmıyor?
Hâlbuki az önce bahsettiğim süreklilik ve ilerleme arz eden bu anlamsız döngüden çıkmamıza ya
da en azından böyle bir döngünün farkına varmamıza sebep olmamalı mı, bu uyanış?
Kendi adıma konuşacak olursam, maalesef ‘zaman’ beni ölümle çok sık yan yana getirdi.
Bundan ötürüdür belki, uzun zamandır kafamı kurcalayan bir soru var ve bu filmle beraber bu
sorunun tekrar gündeme geldiğini söyleyebilirim. Neden herkes kalıcılık peşinde? İnsanların
arkalarında bir şeyler bırakmak için yaşadığını gözlemliyorum. Aynı insanlar yarın için bir taş
dikmek adına, ‘bugünü yaşamamayı’ tercih ediyorlar. Bunu komik buluyorum. Hayat felsefi
açıdan bakıldığında oldukça yalnız bir kavram. Yeni doğan bir çocuk için uzun bir süre etrafında
ki birçok şey anlam veremediği cisimlerden ibaret. Onlarca insanla dahi çevrili olsa yine de
orada, o anda yalnız. Çocuk büyüyor ve evleniyor. Belki çocukları oluyor. Ama gerçekçi olmak
gerekirse herkes biraz kendi içerisinde yaşıyor ve hala yalnız. O çocuktan başka hiç bir şey,
ondan daha gerçek değil. Lakin çocuk kendi mutluluğu ve kısıtlı zamanı pahasına etrafında ki
insanlar için yaşıyor ve ölüyor. Hâlbuki her anını, De Niro gibi sosyal olduğu kadar da kendi
içerisinde ve kendi mutluluğunun peşinde, etrafa gülücükler saçarak geçirme fırsatına sahip.",8.0,2.0,3.0,3.0
6548,Melisa Nazlı Aras,,"Çocuk gözüyle baktığımızda çoğu şey bize farklı geliyor. Benim küçüklüğümü düşünüyorum da,
bazen anlam veremediğim ya da yanlış anladığım şeylerin anlamları büyüdükçe daha çok
değişebiliyor. Hepimiz öyle değil miyiz ama? Mesela kaçımız cidden çocukların öpüşerek olduğuna
veya leylekler tarafından getirildiğine inanmışızdır? Sanıyorum ki büyük çoğunluğumuz. Edna
O’Brien’ın Azizler ve Günahkârlar adlı kitabı birçok hikâyeden oluşuyor. Beni en çok etkileyen hikâye
ise yedinci hikâye “Yeşil Jorjet” oldu. Sebebi ise sınıf farkının bir çocuk tarafından anlatılmış olmasıydı.
Ana karakter, aynı zamanda anlatıcı, kitapta hikâyenin sonuna kadar masum bir karakter. Tam bir
çocuk. Ailesinin Coughlan’lara göre fakir olduğunu anlıyor fakat bunu pek dert etmiyor. Dert ettiği
şeyse hayatının sıkıcı olması. Çocuklar böyle değil midir zaten? Çocukluğunda en güzel kısmı bu işte.
Hiçbir şeyden sorumlu değiliz, hiçbir şey anlamak zorunda da değiliz. Sadece etrafı inceliyoruz.
Çocukları pek seven bir insan değilim ama yerlerinde olmak için her şeyi verirdim. Bir sınıf farkı bile
onlar için çok küçük hatta önemsiz bir olay olabiliyor. Çünkü zaten sınıf farkını onlara öğreten biziz.
Çocuklar için herkes ve her şey eşit. Bazen düşünüyorum da keşke dünyaya çocukların gözünden
bakabilsek. Neden yapamıyoruz ki bunu? Neden yaşadığımız düzeni tekrar ediyoruz? Bize öğretileni
biz de o çocuklara öğretiyoruz. Ne saçma.
Her ne kadar daha yazmaya hikâyenin konusuna odaklanmış bir şekilde başlamış olsam da
hikâyedeki çocuk karakter ile kendimi özleştirdiğim, normalde küçük ama benim için çok önemli bir
detay da oldu. “Colette ve Cissy adlarındaki ikiz kız kardeşler evde olmadıkları için mutluyum, çünkü
burada olsalardı beni onlarla birlikte ayrı bir odaya alırlardı ve yetişkinlerin yanında durmama izin
verilmezdi.” (O’Brien 115). Küçüklüğüm ile ilgili hatırladığım en önemli olaylardan biri de misafirlikte
büyüklerin yanında vakit geçiremeyişimdi. Birkaç dakika yanlarında durur sonra eğer benim gibi bir
çocuk varsa onunla oynamaya gönderilirdim. Yoksa da “milenyum çocuğu” olmamdan ötürü sanırım
tek başıma evdeki bilgisayarla oynamaya. Hiçbir zaman fikrim sorulmazdı. Eğer kalmak istersemde
adım mızmıza çıkardı. İyi de ben çocuklarla anlaşamıyorum ki. Hayatımın her döneminde kendimden
olgun hissetmişimdir. Belki gerçekten öyleyim belki de sadece hissediyorum. Tek bildiğim bu histen
hiçbir zaman kurtulamamış olduğum. Çocuklar beni hep rahatsız ederdi. Her ne kadar bir
masumlukları olsa da garip de bir bilmişlikleri de vardır. Ama boş bilmişlik. Bu beni hep rahatsız
etmiştir. Katlanabildiğim bir özellik değildir. Her ne kadar çocuk olsada. Ama çocukları değil aslında
aileleri suçlamak lazım. Ben pek ailem ile yaşadım denemez. Tabii ki onlarla büyüdüm fakat çalışan bir
ailenin çocuğu olunca, ki bir de eğer benim gibi kardeşiniz yoksa ve akrabalarınız yakınınızda
yaşamıyorsa, kendi kendinize vakit geçirmeniz gerekiyor. Belki de beni daha olgun hissettiren detay
budur. Peki ya bilgisayarlar? Ah o bilgisayarlar. Şimdide tablet oldular. Ailelerin çocukların eline bir
şey verip oyalanmalarını beklemelerine bayılıyorum. İşe yarıyor mu yarıyor. Peki, nereye kadar? Veya
kime göre? Başka çocuklar bilgisayar için ölüp bayılırdı ben küçükken. Bense daha çok büyüklerle
vakit geçirmek isterdim. Hâlâ da öyleyimdir mesela. Ben daha çok dinleyiciyimdir, öğrenmeye
açığımdır. Ama büyükler benim gibi değildi. Ben orada durmak istedikçe onlar beni yanlarında
istemiyorlardı. Aslında şöyle bir dönüp bakıyorum da, sanırım çocukları veya bilgisayarı
sevmeliymişim.
Bir de yazımın başında bahsettiğim sonuna kadar kısmı vardı. Hikâyenin sonuda beni çok etkiledi
diyebilirim. Anlatıcının her şeyden sıkılıp biraz aksiyon istemesi ve bunun uğruna herkesin başına kötü
şeyler gelmesini istemesi tamda bir çocuğa yakışacak hareketti. Sahi çocuk olmak ne kolay (!)Melisa Nazlı Aras
Kaynakça
• O’Brien, Edna., Azizler ve Günahkarlar, Çev: İmge Tan. İstanbul: Kırmızı Kedi Yayınları, 2015. Baskı",6.0,2.0,2.0,2.0
4829,Adile Merve Andaç,,"Kış yavaş yavaş sonbahara kavuşurken, tam da renklerin soluklaşmaya başladığı mevsimde
yine kendime dönüp sorular sorarken buldum kendimi…Mutlu olmam için sadece kuşların
cıvıl cıvıl ötmesi mi gerekiyor dalların arasında, güllerin yapraklarını mı sevmem gerekiyor
kırmızıdan maviye kadar… Yemyeşil tepelerden en yükseğine çıkıp aşağıyı seyretmek mi
saatlerce hafif hafif esen rüzgar eşliğinde, yoksa hiç biri değil de sadece güneşin sıcaklığını
tenimde hissetmek mi beni mutlu ediyordu. Ne zaman rüzgar güven verici bir şekilde esmeyi
bırakıp karşıma bir duvar gibi sanki beni hırpalamaya gelmiş gibi esmeye başlasa moralim
bozuluyor artık. Mutlu olmak için bir sebep bulamıyorum bu günlerde kendime. Günlük
koşuşturmalarım, hevesle üstlendiğim tüm sorumluluklar, aslında kendimi uzun vadede
geliştireceğime inandığım emek isteyen bir çok uğraş... Sanki hayatımı kendim için
yaşıyormuşum gibi değil de başkaları ne istiyor diye peşinden koşuyormuşum, sahip
olmadığım bir hayatı elde etmeye çalışıyormuşum gibi hissediyorum.
Kendi hayatımdan bile komşu kapısında asılı bir mandal edasıyla uzaklaştırıyorum kendimi.
O kadar çok benimseyemediğim nesne var ki hayatımda, sanki onları yerlerinden oynatsam
ya da hayatımdan çıkarmaya çalışsam kendimi güvende hissettiğim bu minik oda minik bir
köşesinden yıkılmaya başlayacak ve alıştığım, bildiğim, inandığım, şimdiye kadar içinde var
olduğum bu oda benim üzerime yıkılacak. Bu enkazın altında kalma korkusu ile birlikte, bu
enkazı toparlayacak gücü de kendimde bulamıyorum. Kendimi iyi hissetmediğim bir hayatın
için de sürüklenip gidiyorum. Oturduğum bu odanın düzeni ne olursa olsun alışıyorum,
alışmayıp ne yapacağım ki zaten sıfırdan silip her şeyi yeni bir düzen için koşuşturmak
bundan daha mı mutlu edecek beni, hiç sanmıyorum. Şikayet ede ede kendi istediğim şeklebüründürdüm bu uğraşları, saatlerimi ayırmak yerine parçalara bölüyorum artık az az sık sık
politikası sadece beslenme için değilmiş sevemediğin işlerin üstesinden gelmek için de
kullanıyormuşsun. Mutlu olmak peşinde değilim artık, kendime mutlu olmak için küçük
sebepler bulmaktan da vazgeçtim. Sebep arayışlarım aslında çok yorucu olmaya başlasa da
esas vazgeçme sebebim o bile değil. Neden mi vazgeçtim...Hayatın içinde hiçbir vasfı
olmayan bir akıntı eşliğinde onun götürdüğü yere kürek çektiğimi sanırdım eskiden fark ettim
ki ben bir çaba göstermesem de aynı yönde gidiyormuşum. Benim çaba sandıklarım sadece
kendimi avutmak için, gerçeklerden uzak bir dünya da toz pembe hayallerle ve kişilerle
bezeli bir hikayeymiş.
Mutlu olmaya gerek var mı gerçekten zaten sonunda onun yalan bir mutluluk olduğunu bile
bile. Sonrasında daha çok üzüleceğini göre göre mutlu olmaya gerek var mı? Uçsuz
bucaksız bir yok gibi görünün bu hayatta dönüp dolaşıp yine aynı yere geleceksek neden
şen şakrak, şarkılar söyleyerek yürüyelim ki bu yolu? Yazarın da söylediği gibi ​normal olmak
varken neden mutlu olasın ​? Yaptığım işlerde mutlu olmayı aramayı bıraktım, artık önemli
olan sadece o işin yapılmış olması nedeni nasılı ne kadar kıymetli olduğu değil. Bu kadar
boş vermiş olmak beni içten içe rahatsız etse de uykusuz gecelerimin sayısı azalıyor yavaş
yavaş. Peşinde koştuğum doğruların beni ne kadar yıprattığını, insanlardan uzaklaştırdığını
fark etmiş oldum en azından. Bunlardan uzaklaştıkça, araya mesafeler girince, hayatımın
içinde tekrar onlarla uğraşmak istemediğimi kendime itiraf edebildiğimde, belki ben de birgün
denerim kendime yeni bir düzen kurmayı.
Winterson, Jeanette. Normal Olmak Varken Neden Mutlu Olasın. Sel Yayınları,2015",8.0,2.0,3.0,3.0
2304,TOPLUMSAL GEÇİŞ,,"kanunlarda değişiklikler olsun, bunların hepsi birer geçiştir. Peki, bu geçiş süreçlerinin sancılı
olması ve çatışmalar doğurmasına rağmen, insanlar neden geçiş yapar ki? “Yenişehir’de Bir
Öğle Vakti” adlı eser bin dokuz yüz yetmişli yılların Ankara’sındaki karakterleri incelemiştir.
Sevgi Soysal’ın bu tarihi ve mekanı seçmesinin nedeni, köylülükten kentliliğe geçiş
sırasındaki tipleri inceleyerek çatışmaları gözler önüne sermektir. Birazdan bahsedeceğim
tipleri ve zıtlıkları okuduğunuzda, “Aaa, aynı bizim burası diyeceğinizden hiç şüphem yok.
Bu kitabı okuduğumda aynı tepkiyi ben de vermiştim. Hatta günümüzde yaşanan bazı olayları
bu eser sayesinde görmeye başladım. Kırk yıl önce Ankara’da neler aynıymış veya farklıymış,
bir bakalım.
Köylülere artık kentli gibi yaşamanın vakti geldi deseniz sevinecekleri ve üzülecekleri
durumlar tabii ki olur. Sevinecekleri durumdan bahsedersek, öncelikle ekonominin daha iyi
olduğu bir ortama geçiyorlar. Tarımdan ve hayvancılıktan, ticarete veya profesyonelliğe
kayma olarak adlandırabiliriz bu durumu. Ticaret, insanlar arası etkileşimdir. Gelişimi
gösterir. Ekonominin ve yeni fikirlerin olarak gelişimdir. Ayrıca, köylüler sevindi dedik ama
bunu bir de kentlilere sormak lazım. Şu an hemen hemen tüm büyük şehir insanı, köylülere
yan gözle bakar. Her ne kadar “Köylü milletin efendisidir” desek de kırk-elli yıl önce de
durum böyle imiş. Bunun en büyük nedenlerinden biri paradır. Sanki aynı ilde yaşamıyorlar
gibi iki zıt yaşamı ifade ediyorlar; gecekonduda yaşayan insanların sefaleti ile bolluk içinde
yaşayan halktan kopuk entelektüel görünümlüler. Neden entelektüel değil de görünümlü
dedim açıklayayım. Entelektüel, zekasını ve bilgisini kullanan aydın insanlara denir. Ancak
para sayesinde okuyan insanların büyük çoğunluğu, bilgisini dünyanın yararına değil, hava
atmak için kullanmış o dönem. Bugün de çok farklı değil. Köylüye yan gözle bakan kentliden
bahsediyordum, yarım kalmıştı. Düşünün, Samanpazarı’ndaki yoksul bir aileden çıkan ve
saygın bir hukuk profesörü olan Salih bile yetiştiği çevreye sırtını dönmüştür. Yazarın
“Ahmet için Ulus’tan alınmış bir malın hiçbir değeri yoktur. Aldığı her şey için ‘Kızılay’danadlındı’ cümlesini eklemek isterdi daha çocukken.”[1] ifadesi küçük yaşlardan insanların nasıl
sınıfsal topluma alıştırıldığına bir örnektir. Sonuç olarak ekonomik farklar, geçiş sırasındaki
toplumda sınıfsal düzen oluşturmuştur.
Köylünün üzüleceği durumdan konuşalım biraz da. Gerçekliklerden kopmuş bir
kalabalığın arasına girecekler. Karmaşanın hüküm sürdüğü bir düzene. Herkesin telaş içinde
olduğu, paranın amaç olduğu bir düzene. Necip gibi baba mirasıyla geçinen tiplerin ilgi
gördüğü bir yerde Anadolu’nun getirdiği saflıkla hayatta kalmak çok zordur. Filmlerde,
kitaplarda veya yaşamımızda görürüz saf insanların bu özelliğinden yararlanılıp
kullanıldığını. Köylünün şehir hayatına uyum sağlaması için saf değil, hin olması gereklidir.
Hem elli yıl önce hem de bugün, bu durum böyledir. Şehir, tabiri uygunsa kurtlar sofrasıdır.
Kitabın başkahramanı Ali hakkında konuşmak istiyorum. Aslında Ali idealize edilmiş
bir karakterdir. Şehirde eğitim görüp halktan kopmaması, yazarın görmek istediği insan tipini
sembolize ediyor. Ayrıca, siyasal eylemlerin içinde de yer alması bunun bir kanıtıdır. Verdiği
kararların doğru olması pek göze çarpmıyor olabilir ama bu, onun mükemmele yakın bir birey
olduğunu göstermektedir. Anladığım kadarıyla yazar, kitaptaki tüm karakterleri eleştirel gözle
yazarken, olması gerekeni Ali’yle belirtmiştir.
Bugünkü Ankara, elli yıl öncekiyle hala aynı tarzda insan ve zıtlıklara sahipse,
köylülükten kentliliğe değişim sürecinde pek başarılı olduğumuzu söyleyemem. Aynı
sorunları tekrar yaşıyoruz. Bu başarısızlığın nedeni, altyapının sağlam olmamasıdır. İnsanlar
arasında bu kadar fazla farkın olması, sistemin düzgün temellerin üstüne inşa edilmemesidir.
Geçişin tamamlanabilmesi için insanların empati yapması lazımdır. Zengin, fakirin halinden
anlamalıdır. Aynı şekilde fakir de çok çalışmalıdır. Burjuva sınıfı halktan kopmamalıdır.
Eğitim görme imkanına sahip olanlar, aldığı eğitimin hakkını vererek vatana yararlı olmalıdır.
Bu imkana sahip olmayan bireyler kendini bir şekilde geliştirmelidir. Örneğin, kütüphaneden
kitap alıp okumak da bir kişisel gelişimdir. Demek istediğim, sorunlara çözümler üreterek
cevap vermeliyiz. Toplum olarak geçişi ancak böyle tamamlayabiliriz.[1] Soysal, S. Yenişehir’de Bir Öğle Vakti. Bilgi Yayınevi. İletişim Yayınları. 2011, 10.Baskı.",10.0,4.0,3.0,3.0
2868,Beyza Kurtulmuş,,"Bendenizlik Dükkânı
Ne ile yaşar insan? Çoğunlukla benliğinizle ilgili hayal kırıklıklarınızın,
korkularınızın, kaybolmuşluklarınızın doruk noktalarında gezerken ruhunuz bile
duymadan kendi kendinize sorup cevaplamaya yeltendiğiniz o vazgeçilmez soru, ne ile
yaşar insan. Sanki bu sorunun doğru cevabı tüm kırıklarınızı, yaralarınızı iyileştirecekmiş
ve kaybettiğiniz yolunuzu düzeltecekmiş gibi değil midir? Bu sorunun varlığını ilk defa,
sahip olamadıklarımın beni nasıl bir insan yapabileceği, benliğimi nasıl değiştirebileceği
gibi düşüncelere cevap ararken fark etmiştim. Uğur Nazlıcan’ın Bir Dükkânı Beklemek
Kitabı’nda ‘’çay demleyeceğim, kalfalığımın çıraklığımın çayını, ustalığımın ise
kalfalığımın çayını, ama ustalığımın demleyeceği çayında çıraklığımın beğenmemesinden
korkuyorum’’ (Nazlıcan 36) kısmı ise bu soruyu bana bir kez daha sordurtacak cinstendi.
Çünkü bana her şeyden önce, bizi biz yapanları astığımız dükkânımızın vitrinine
bakarken, hayat yolunun sonuna vardığımızda benliğimizi bulamama ihtimalini
düşündürüyordu. Hayatınızın belli dönemlerinde etrafınızdaki eşyaların, dolaştığınız
mekânların, dinlediğiniz hikâyelerin size benzer fakat asla ait olmayan olgular olduğunu
ve ne kadar isteseniz de onları dükkânınızın vitrinine asamayacağınızı fark ettiğiniz
zamanlar olmuştur. Hatta size ait olmayan eşyaların ve mekânların size anımsattığı
hikâyelerin orada bir yerlerde var olmasının sizi rahatsız ettiği zamanlarda olmuştur.
Çünkü insanların hikâyeleri sadece kendi benliklerinde ve varlıklarında başlayıp biten
özelikte olmayıp aksine onların kokuları gibi benimsedikleri eşyalardan, geçtikleri yollara
kadar sinme özelliği taşır. Peki, her yere kokusu sinmiş bu kadar istediğinin ve ona ait
olmayanların arasında bir mücadele verirken ne ile yaşıyor insan?
Böylesine cevabı içinde bir sorunun sizin için cevabını aramaya başlamadan önce Gyges
gibi elinizde bir görünmezlik yüzüğü geçtiğini hayal edin. Gyges dediğimiz karakter
Lidya kralının hizmetinde, çok sadık ve dürüst bir çobandır. Bir gün bir cesedin üzerinde
görünmezlik yüzüğünü bulur ve onu taktığı zamanlarda çoban Gyges olarak yapmadığı ve
yapmayacağı her şeyi gerçekleştirmeye başlar. En sonunda sadıklığıyla bilinen Gyges,
Lidya kralını öldürüp kraliçeyle evlenir ve kralın yerine geçer. Peki, günün birinde Gyges
gibi elinizde bir görünmezlik yüzüğünüz olsaydı, sahip olamadıklarınızla, size ait
olmayan eşyalarla, size ait olmayan mekânlarda yeni bir hayat hikâyesi yazma fikri nasıl
olurdu? Aslına bakarsanız bu soruda sizi heyecanlandıran Gyges gibi yeni bir hayat
hikâyesi yazarken vereceğiniz mücadelelerin, uğraşların düşüncesi değil midir? Silik ve
kaybolmaya yüz tutmuş çocukluk anılarıyla başlıyor her şey yeni bir hayat için. Çoğu
zaman size doğru şıngırdatılan masum bir oyuncak, bazen ise minicikken orada olmaktan
çok mutlu olduğunuz bir park ve içindeki salıncakların, kaydırakların bir hatırı oluyor
geçmişinizde. Özellikle bunlara bile sahip olamayacak bir çocukluk geçirmişseniz hemen
sarılıveriyorsunuz bu hayallere. O masum oyuncağa uzanırken belki bu sefer
yakalayacağım onu diye vereceğiniz uğraşların hayali heyecanlandırıyor sizi. Zaman
geçmek bilmiyor önce, sonra yıllar kaçırıyorsunuz, birden büyüyorsunuz ve kendinizi bir
Bendenizlik Dükkânı’nı beklerken buluyorsunuz. Belki bu sefer görünmezlik yüzüğünüz
üzerinizdeyken kendi kimliğinizle doğmadığınız, tanınmadığınız bir hayatta iyi okullara
gidebilme şansı tanınıyor size. İyi okullarda vereceğiniz uğraşlar sonunda alacağınız iyi
bir işin ve eşin yani kaliteli bir hayatın mutluluk fotoğrafını çerçeveletip Bendenizlik
dükkânınızın vitrinine asmak için mücadele etme fikri iştahınızı daha da kabartıyor. Bir
başkasının hayatında, bu görünmezlik yüzüğünüzü giydiğinizde, tüm kırıklarınızın,yaralarınızın iyileşeceğine, tüm korkularınızın geçeceğine inanıyorsunuz. İnsanın böyle
bir yüzükle yaşayacağına inanmaktan aslında asıl yaşam kaynağı olan mücadele hevesi ve
uğraşı ile yaşadığını fark edemiyorsunuz.
Fakat en çok yanıldığınız zamanlarda sizi kendinize getiren en kuvvetli şey eskilere ait
alt raflarda, köşelerde bir yerlerde kalmış, anısı olan bir eşya, tozlanmış bir oyuncak
kırmızı otobüs, olmaz mı bazen? Otobüsünüz keskin bir uyku kokusu, otobüse binilmeden
hemen önce hayatın tüm kederi aktarılarak içilmiş sigara dumanı, orada sizinle birlikte
yolculuk eden insanların, hayatları sizinle herhangi bir noktada kesişmişlerin,
yakalarından paçalarından, bazen uykulu bazen bıkkın gözlerinden akan bin bir türlü
hayat hikâyelerini barındırıyor. Uzun ince bir yoldasınız anlayacağınız ve nereden gelip
nereye gittiğinizi bilmiyorsunuz. İşin daha ilginç yanı bunca karmaşanın içinde
otobüsünüzün yol alıp almadığını bile bilemiyorsunuz bazen. Yinede tüm bu yaygarada
oturacak kadar şanslı olarak doğmadığınızdan ayakta durmaktan çok yorulduğunuzda bile
mücadele etmekten vazgeçmeden tutunuyorsunuz. Otobüsü yakalamak için kararlı
oluyorsunuz bir kere çünkü kaçırdığınızda onun yanında neler kaçıracağınızı da iyi
biliyorsunuz. Bu kararlılığın size dik başlılık özelliği gibi nice özellikler kazandırdığını
düşünüyorsunuz. Bu ve bunun gibi özelliklerinizin hayatta sizden neler aldığını veya size
neler kazandırdığını fark etmeye başlıyorsunuz. Ancak, bu anınızı Gyges’in yüzüğünü
takarak daha huzurlu, mücadelesiz bir anıyla değiştirdiğinizde o yüzüğün size
kazandırdıklarından ziyade iyi ya da kötü bir sürü insanın sizden gittiğini fark
ediyorsunuz. Sizinle yolları kesişen insanların hepsi rüzgârda uçuşan yaprak taneleri gibi
dallarınızdan kopup teker teker kayboluyorlar ve tabi iyi-kötü size kattıkları da
yanlarında. Mesela o yüzüğü taktığınızda uykuya direnen bıkkın biri olarak değil de
mutluca biniyorsunuz kırmızı otobüse ve üstünüzdeki yüke rağmen ayakta durmak için
direnenlerden değil de otobüste oturabilecek kadar şanslı doğanlardansınız, sigara kokusu
yok içeride, hikâyeleri üstlerinden başlarından akan insanlarda yok. Anılarınızı
değiştirdikçe hayat daha başka bir şey olmaya başlıyor sizin için. Bu varlık içindeki
yoklukta direnme kabiliyetinizi yitiriyorsunuz, dinleme, anlayışlı olma, kusurlarına
rağmen sevebilme, her şeyi iyi tarafından görebilme kabiliyetleriniz de dallarınızdan
kopan yaprak tanelerinin arasına katılıp rüzgârda kayboluyorlar. Böylece, siz farklı biri
olduğunuzdan raflarınızda anıları bulunan aileniz ve dostlarınızda çekip gidiyorlar
birer birer. Bir ömür boyunca bir hayli güçlüklerle kazanılmış bu güçlü
karakteriniz rüzgârda salınan zayıf bir hayalete dönüşüveriyor şimdi ve elinizde boş bir
görünmezlik yüzüğü kalıyor.
Kopup giden, rüzgârda salınan bu yaprakların nedeni olan bir görünmezlik yüzüğünden
ziyade insanı yaşatan, ona benliğini kazandıran ve hayata tutunduran verdiği mücadeleler
değil midir? Gyges’in yüzüğü size ulaşmak istediğiniz eşyaların, insanların ve bulunmak
istediğiniz mekânların olduğu bir mutluluk tablosu çizdiğinde, Bendenizlik dükkânınızın
alt raflarında kalan kırmızı bir otobüsün verebileceklerinin yerini tutar mı sanıyorsunuz?
Bence bunları düşündüğünüzde Nazlıcan’ın dediğinin aksine çıraklığınızın,
kalfalığınızdan, kalfalığınızın ustalığınızdan, ustalığınız ise yine çıraklığınızdan
korkmuyor artık yani benliğinizi buluyorsunuz. Ustalığınız, kalfalığınız, çıraklığınız bir
olup dallarınızdan kopan yapraklarınızı teker teker topluyorlar, sizi tekrar benliğinize
kavuşturmak ve rüzgârda savrulan zayıf bir karakter olmamanız için. Size sevinç ya da
keder veren anılarınızın hepsi daha net ve dimdik duruyor Bendenizlik dükkânınızın
camında ve siz eksiğini fazlasını kabul ettiğiniz tüm benliğinizle, tüm anılarınıza sahip
çıkarak parlayacaksınız bu vitrinin camında.Kaynakça:
1. Nazlıcan, Uğur. Bir Dükkânı Beklemek. İstanbul: Yapı Kredi Yayınları, 2018",8.0,2.0,3.0,3.0
4384,Gülnihal Muslu,,"Hayatım ne kadar gerçek? İstediğim her şeyi yapabiliyor muyum? Şimdiye kadar aldığım
kararları bilinçli ve istekli bir şekilde mi aldım? Hepsinden önemlisi ne kadar farkındayım? Kendime bu
soruları sorduğumda aklıma gelen ilk cevap “Evet.” olmuştu. Ancak bir iki saniye sonra verdiğim bu
cevaba karşılık içimdeki bir sesin “gerçekten öyle mi, yoksa kendini mi kandırıyorsun” dediğini net bir
şekilde hatırlıyorum.
Kendi içimde yaşadığım bu ikilemden sonra hayata dışarıdan bir göz ile baktım. İnsanlar birbirine
gülüyor, birbirleri ile sohbet ediyor, sarılıyor ve birbirlerini ne kadar sevdiklerini söylüyorlardı. Ancak aynı
zamanda tebrik ederken sözlüklerin arasına duyulmayan ama hissedilen “O ödülü sen değil, ben hak
etmiştim!” ya da sıradan bir sohbet esnasında “Seni dinlemek zorunda değilim, sus artık!” cümlelerinin
girdiğini gördüm. Kimse aslında söylemek istediğini söylemiyor ya da yapmak istediğini yapmıyordu.
Kendine karşı bile dürüst değildi insanlar. Sanki herkesin kendine verdiği bir rol vardı ve hayat
sahnesinde oynuyorlardı. İstesem de istemesem de ben de bu sahnede insanlarla birlikte onların yazdığı
senaryoyu oynuyordum. Truman Burbank gibi… Kelimelerle ifade etmeseler de yolda yürürken yanımdan
selam verip geçen yan komşumun –giydiğim kıyafetler ve saçımın renginden olsa gerek- “Kendini bir şey
sanıyor, ukala!” dediğini, okulda her karşılaşmamızda yüzüme gülen “arkadaş”ımın “Derste sana
ihtiyacım olmasa yüzüne bile bakmam ama ne yaparsın işte çaresizlik! Başka birini bulana kadar seninle
idare edeceğim.” dediğini duyuyorum. Biliyordum, daha doğrusu hissediyordum nereye gittiğini
bilmediğim bir senaryoyu oynadığımı. Sadece yüksek sesle söyleyememiştim daha önce. Şimdi kendime
itiraf ediyorum, kendimi kandırmışım.
Filmi izleyene kadar Truman Burbank gibi bir oyunun içinde olduğumun farkında değildim. Her
ne kadar bütün dünya izlerken otuz bir yılımı bir film setinde bütün geçirmemiş olsam da hayat da içinde
yaşadığımız bir sahneydi. İnsanlar rolleri gereği bin bir türlü maske takıyorlardı. Matematik dersinde
yanımda oturan, karşılaştığımızda yüzüme gülen arkadaşım sahne arkasında bambaşka biriydi. Onu ders
çıkışı sınıfta unuttuğum not defterimi almak için döndüğümde görmüştüm. İki sıra arkamızda oturan
başka bir arkadaşına benim yanımda oturmasının sebebinin derste tuttuğum notları kullanmak
olduğunu, kıskanmaması gerektiğini söylüyordu. O an “arkadaş”ım maskesini çıkarmış mıydı yoksa başka
bir maske mi takmıştı karar veremedim. Bazıları zayıflıklarını saklamak için uğraşıyor, bazılarıysa
yaptıklarının sonuçlarına katlanmamak, merhamet görmek adına zayıf görünmeye çalışıyordu. Bir süre
sonra maskeleri görmeye ihtiyacım kalmamıştı. Yanlarından geçerken, konuşurken hissediyordum.
Maskeli oyuncular dışında duygularını saklamadan yaşayan, o an ne düşünüyorsa ne hissediyorsa yüzüne
yansıtan, dolayısıyla da maskeye ihtiyacı olmayanlar da vardı. Nefes alamıyordum, içimde bir sıkıntı
vardı. Sahneden inmek ve onlarla tanışmak için içimde büyük bir istek duydum. Ancak bunu yapabilmek
için önce kendi maskemi çıkarmalıydım. Artık içinde bulunduğum durumun farkında olduğum halde, her
şeyi kendi içimde yaşıyor, yan komşumun bana “ukala kız” dediğini bilmeme rağmen hiçbir şey yokmuş
gibi selamlaşıyorduk. Biliyordum; benim gibiler vardı ve maskelilerden uzak durmak istiyorlardı. Ben dedurmalıydım. Zor ve almakta geç kalınmış ancak gerekli bir karardı benim için. Daha da önemlisi benim
ilk “gerçek” kararımdı.
Maskemi çıkardığım an nefes almaya başladığımı hissettim. Üstümden tarif edilemez bir yük
kalkmıştı. İlk defa kontrol bendeydi. Özgürdüm. Gördükçe içimi karartan maskelilerden kurtulmuştum.
Artık hayat sahnesindeki bir oyuncu değildim. Sahneden inmiştim. Hayatımda ilk defa her şey daha net,
anlaşılabilir ve basitti. Sadece saf gerçekler vardı. Benim kararlarım, benim isteklerim, benim hayatım…
Sanki ilk defa görüyordum dünyayı. Yanımdan geçen kediyi, ağaçtan düşen yaprağı, bisikletiyle tur atan
küçük kızı… Hiçbir şey hatırladığım gibi değildi. O zamana kadar yaşadığım her şey bambaşka bir boyut
kazanmıştı. Geriye sadece maskesizlerle birlikte mutlu olmak kalmıştı.",10.0,4.0,3.0,3.0
5991,Burçin İrem Gürel,,"BEKLEMEK
Beklemekti asıl sorunumuz. Beklemek... Neyi bekliyorduk peki? Bir sınavın sonucunu mu, gitmek için
sabırsızlandığımız bir seyahati ya da sevgiliden gelecek olan bir mesajı mı? Her şeyi bekliyorduk.
Beklemekle geçiyordu hayatımız. Her yerde, her an, her şeyi beklemekle...
Biz bekledikçe elimizdekileri değerlendirme fırsatını kaçırıp gidiyorduk. Bir kişiyi beklerken bile bir
otogarda yanımızda taşıdığımız kitabı açıp okusak ne olurdu sanki? Zamanımızın olmadığından
şikayet eden biz o heyecanla sadece gelecek kişiyi bekliyorduk başka bir şey düşünemeden. Onun
verdiği heyecan diğer her şeyi unutturuyordu çünkü. Böyle basit bir yaratıktı işte insanoğlu. Kolayca
kanan, küçük bir şeyden mutlu olan...
Beklediğin mesaj geldiğinde yaşadığımız mutluluk... Ama o mesaj gelmediğinde her geçen dakika bir
ömürdü sanki. İşte o zaman harcıyorduk hayatımızı, kaçırıyorduk fırsatları. Saatlerce onu beklemek
yerine başka bir şeyle ilgilensek de onu aradan çıkartsak ne olurdu sanki? Yapamıyorduk işte.
İnsanoğlunun kaderiydi bu. Saatlerce oturup beklerdi çünkü başka bir şeyle ilgilenmek mümkün bile
değildi o mesajın gelmesini düşünürken.
Ya da bir sınavın, bir mülakatın, bir tercihin sonucunu beklemek... O günümüz heba oluyordu resmen
ne zaman açıklanacak, nasıl bir sonuç gelecek diye merakla beklemekten. Bir günümüz daha
eksiliyordu böylece hayatımızdan. Yaşamın sahteliklerine, gerekliliklerine öylesine kendimizi
kaptırmışız ki asıl görmemiz gereken güzellikleri kaçırıyorduk. Bizi mutlu eden şeyleri sürekli erteliyor,
bir sınavdan aldığımız iyi bir sonucun bizi mutlu edeceğini düşünüyorduk. Yaptığımız şeylerin
gelecekte işimize yarayıp yaramayacağını sorguluyorduk sürekli o anın keyfini çıkarmak yerine.
Gençliğimizi göz göre göre başkasının eline veriyorduk. İleride çok arayacağımız gençliğimizi... Ne
üzücü bir şeydi bu aslında. Hayatın bizi yaşamasına izin veriyorduk hayatı yaşamamız gerektiğini
düşünmeden. İnsanoğlunun laneti de buymuş demek ki. Sorunsuz bir çağ yaşamamışız zaten. Bir
zamanlar yemek bulmak iken sorunumuz, para bulmak olmuş şimdi de sorun. Amaçlar aynı olsa da
araçlar değişmiş hep.
Şarkılara, kitaplara, tablolara da işlemiş beklemek. Hayatın her alanına girmiş. Hüzünlendirmiş
insanları dinledikleri bir şarkı, okudukları bir kitap. Hayale dalmışlar ve bu hayalin gerçekleşmesiniumarak beklemişler yine her şeyi hiçe sayarak. Sevdiği kişi “Evet!” diyecek diye beklemişler.
Hocalarının ailelerine güzel şeyler söylemelerini beklemişler. Arkadaşlarının kendilerinden hoşça
bahsetmelerini beklemişler bir şeyler umarak. Sonunun nereye gittiğini görememiş kimse. Benim de
şu an sonunun nereye varacağını bilemediğim bu yazının bitmesini beklediğim gibi.
21 yaşına kadar öğrendiğim bir şey varsa o da hiç kimseyi hiçbir şey için beklememek gerektiğidir
çünkü buna izin verdiğiniz taktirde üzülen yine siz olabiliyorsunuz. O beklediğiniz mesaj hiç
gelmeyedebilir, o “Evet!” i hiç duyamayabilirsiniz, o seyahat gelecek diye beklerken elinizden de
gidebilir. Hayat sizi yaşadığı için neye uğradığınızı anlayamazsınız. Onca hevesle beklediğiniz şeyin
sonucu da kötü olabilir. O mesaj gelir ama hiçbir işe yaramaz, o sonuçlar açıklanır ama kötü gelebilir,
o “Evet!” in sonu ayrılmakla bitebilir. O yüzden siz hayatı şaşırtın. Onun sizi şaşırtmasına ve ele
geçirmesine izin vermeyin. Beklemeyin! O mesaj gelecek mi diye, o evet kelimesi ağızdan çıkacak mı
diye, o seyahate gidebilecek misiniz diye beklemeyin. Ağlayacak bir omuz bulmak için, seni anlayacakbirini bulmak için beklemeyin. Sizi ne rahat hissettiriyorsa onu yapın. Sizi mutlu eden şeyleri yapın.
Müzik dinleyin, kitap okuyun, tek başınıza seyahat edin. Eninde sonunda mutlu olun. Beni yazmak
rahatlatıyor mesela o yüzden bu sözcükler, bu yazı çoktan kaleme geçti bile.",9.0,3.0,3.0,3.0
1163,AZİMLİ VE KARARLI BİR İNSANIN YAPAMAYACAĞI NE OLABİLİR Kİ ?,,"geldiğini, nasıl bir çocukluk yaşadığını hatırlamayan bir adam. Filmimizin ana karakteri olan V’nin
hayatına dair hatırladığı olaylar, işkenceler gördüğü eski bir hapishanede başlıyor. Bir çoğumuzun
oldukça iyi bildiği sevinç yada mutluluk gibi duygular onun için anlamsız kelimelerden ibaret. Tek
hissettiği duygu nefret olan intikam ateşiyle yanıp tutuşan birini hayal edin. Sabırlı ,kararlı ve
intikamını almak için herşeyi göze almış bir adam. Böyle birinin canını yakarsanız, yaptığınız
hatanın sonuçları ne olur hayal edebildiniz mi? Hayatını sizden intikam almaya adar ve arzuladığı
tek şey sizden intikam almak olur ve eninde sonunda bir şekilde size zarar verir. Peki ama başarılı
olmasını sağlayan onun duyduğu öfke ve intikam duyguları mı yoksa onun kararlılığı mı dersiniz?
Atalarımızın dediği gibi “ Öfkeyle kalan, zararla oturur. “. Hiç şüphesiz öfke birçoğumuza
yarardan çok zarar getirecektir. Öfke bir çoğumuzun mantıklı karar almasını önleyecek ve hata
yapmamıza neden olacaktır. Bazı kişiler öfkeli bir zihni, dar bir zihinle bağdaştırır. İşte bu noktada
durup derin bir nefes almamız ve sonrasında durumu sakin bir kafayla düşünmemizin sağlıklı
fikirler vermek açısından çok daha doğru bir karar olacağı söyleyebiliriz. Fakat o kadar nefret ve
öfke doluyken ve aklımızda dönüp duran tek şey intikam almakken nasıl kendimizi
sakinleştirebiliriz ki? Belki de amacımıza odaklanıp, bunu sağlayabilmek için yapmamız gereken
şeylerin neler olduğunu tekrar düşünmekle işe başlayabiliriz. Bir süreliğine durup, eğer böyle
devam edersem amacıma ulaşabilir miyim diye sorgulamak, güzel bir başlangıç olabilir. Hiç
şüphesiz hepinizin hayatında, herşeyin sürekli ters gittiği veya tüm olumsuzlukların üst üste geldiği
bir dönem olmuştur. Arka arkaya bir sürü olumsuzluk yaşayınca, kendi adıma konuşacak olursam,
benim yapacağım şey durup; sen de mi brütüs deyip, kafamda bu kötü haberlerle birlikte herşeye
lanetler okumak olurdu. Ama bu şekilde davranırken, aslında olduğum yerde kalıp hiçbir gelişme
göstermediğimi anlayınca kendime çeki düzen vermeye ve olumsuz haberleri de hayatımızın bir
parçası olduğunu kabul edip yoluma devam etmem gerektiğinin farkına vardım. Hiçbir yol düz
değildir ve engeller her zaman hayatımızın içinde olacaktır. Hayat denen yolda ilerlerken çok farklı
engellerle karşılacaz, önemli olan engeli görünce nasıl tepki vereceğimiz. Engeli görünce yerimizde
öylece durup, bekleyecek miyiz yoksa engeli kabul edip, ona uyum sağlayıp yolumuza devam mı
edeceğiz ?
Eğer önemli olanın yolun sonu olduğunu düşünüyor ve önünüze çıkan engelleri bir şekilde
aşıyorsanız sizi tebrik ederim çünkü bu sizde, birşeyleri başaracak azim ve kararlılığın olduğunu
gösteriyor. Azim ve kararlılık bizi başarıya götüren iki temel unsurdur. Eğer sürekli
başarısızlıklarınızdan ve hayatınızdaki zorluklardan yakınıyorsanız bir an önce durup, gitmek
istediğiniz noktayı yani ben bunları yapacağım dediğiniz şeyleri belirlemenizi öneririm. Sonrasında
sadece sonuca odaklanın ve devam edin. Unutmayın, hiçbir maraton kolay kazanılmaz. Bir
maratonu kazandıran asıl şey kaslarınız değil, zihninizdir. Eğer zihniniz bedeninize “durma devam
et” diye komut verdiğinde, bedeniniz sizi dinlemiyor ve pes ediyorsa, yapmanız gereken ilk şey
kendinize çekidüzen vermektir. İrade olmadan hiçbir zorluğun üstesinden gelemezsiniz.
Filmin sonunda da açıkça görünüyor ki, sizi başarıya ulaştıran asıl şey sizin kararlılığınızdır. Bir
işe girişmeden önce durup durumu değerlendirin.Sakin bir kafayla mantıklı planlar yapmak, sizin
bu uğurda yapmanız gerekenleri daha iyi belirleyecektir. Birşeyi başarmak için yıllarca planlar
yapmanız ve kendinizi farklı alanlarda geliştirmeniz gerekebilir. Bu kadar şeyin altından nasıl
kalkacam diyeceğinize, önce hangisini yapıyım deyin. Zorluklar sizi yıldırmasın. Siz yolun sonuna
odaklanın ve devam edin. Nereye gideceğinizi biliyorsanız ve bu yolda neler yapmanız gerektiğini
biliyorsanız, dünya bir kenara çekilecektir.
MEHMET UTKU DİNÇER",6.0,2.0,2.0,2.0
621,BÜŞRA TUĞÇE GÜRBÜZ,,"Cem Şancı’nın yazdığı Yalnızlık Doktorası önderliğinde hepimizin aşina olduğu bir
kavrama değinmek istiyorum; yalnızlık. Uğruna nice şarkılar, şiirler yazılmıştır. Kimimize
göre bir öcü olmuş, kimimize göreyse bir dost. Cahit Sıtkı’yı çok üzüp kendi dizleri
üzerinde ağlatmış, Halit Ziya tarafındansa kıymete bindirilmiş; “Yalnızlık bir mahrumiyet
değil, lükstür.” (Şancı 13) dedirtmiştir.
Halit Ziya’nın yaklaşımı üzerine çoğunuzun “Yalnızlık nasıl iyi olur ki?” diye
düşündüğünüzü tahmin edebiliyorum çünkü toplumumuzda yalnızlık maalesef ki bir
öcüdür. Korkunçtur yalnızlık, yalnız olan da acınılacak durumdadır, her gün bize
televizyonlarda böyle gösterilir çünkü. Evlenme programları, aşk üzerine kurulu diziler…
Bunlarda yalnız olan karakterler öyle bir gösterilir ki kendileri acı çeker, bol bol ağlar,
hayatları berbattır, ölmek isterler. Biz de izleyip “Vah vah, yazık !” nidalarıyla durumu
daha da dramatikleştiririz ve yalnız kalmamak, o karakterler gibi acı çekip “vah vah”
durumuna düşmemek için elimizden geleni ardımıza koymayız çünkü gösterilen bir
öcüdür yalnızlık. Aslında bakarsanız böyle de olmalı toplum çıkarları için. Modern
toplumların daha çok üretmeye motive olmuş bireylere ihtiyacı vardır, gelişmelilerdir
çünkü. Eğer toplumda bireyler yalnızlığı tercih ederse üretim çabasından uzaklaşmış
olurlar, ihtiyaçları da azalır ve buna paralel olarak da tüketimleri azalır. Bu da toplumun
hoşlanmayacağı bir duruma yani tepetaklak ekonomiye tekabül eder. Bu açıdan
baktığımızda yalnızlığın böyle bir öcü haline getirilmesi anlaşılabilir bir durumdur.
Toplum aslında bir mağara içindedir. Soğuk ve karanlık bir mağara ve bireyler
zincirlidirler bu mağaralara. Algılamaları, kavramları hatta benlikleri bile mahkûmiyet
içindedir bu mağarada. Gösterilen görülür, istenen söylenir. Toplum, insanların bu
mağaradan kaçmasını engellemek için canavarlar gösterir onlara yalnızlık gibi. Korkup
en güvenli yerin zararsız bir şekilde hayatımızı devam ettirdiğimiz mağara olduğuna karar
vermemizi sağlarlar. Böylelikle orada kalırız sorgulamadan, bozmayız ekonomiyi, düzeni
falan da sürü gibi yaşar gideriz. Peki ya mağaranın dışarısı? Şöyle diyebilirim ki o
mağaranın dışarısına çıkarak atacağınız adım, hayatınızı değiştirecek en büyük adımdır.
Dışarısı çok farklıdır mağaranın. Aydınlıktır, uçsuz bucaksız bir ovadır. Gözlerini açıp
rahatça bakabilirsin burada ufuğa doğru, ciğerlerin patlayana kadar oksijeni çekebilirsin,
seni ve düşüncelerini kısıtlayan bir şey yoktur çünkü. Özgürdür burası, zincirleri yoktur
lakin cesaret gerektiren bir iştir buraya gelmek. Bir kez çıktınız mı mağaradan dışarı, bir
daha asla geri dönemezsiniz. Zaten özgürlük sizi öyle bir büyüler ki sizin tercihiniz de
dönmemek olur. Dönüp dışarısını anlatıp oradaki insanları kurtarmak istersiniz belki fakat
bunu da başaramazsınız. İçerideki o zincirlenmiş insanlar sizi dinlemez, size inanmaz
hatta deli olduğunuzu düşünürler. Bir kez dışarı çıktınız mı artık özgür yani yalnızsınızdır.Mağaranın dışarısına çıkıp yalnız kalmalısınız eğer gerçek anlamda hayatınızı
yaşamak istiyorsanız. Ve yalnızlık aslında bir öcü değildir, toplumun bizi kendince haklı
nedenlerle mağarada zincirli tutmak için gösterdiği canavarlardandır. Yalnızlık;
kendimizle baş başa kalmak, kendimizi tanımaktır ve kendimizi tanımak da bizim bu
hayatta kendimize yapabileceğimiz en iyi şeydir. Kendinizi tanıdığınız, potansiyellerinizi
keşfettiğiniz sürece istediğiniz bir hayatı yaşayıp mutlu olabilirsiniz. Ancak yalnızlığa
çekilip kendinizi tanıdığınız zaman doğru kişiyi bulup aşık olabilirsiniz ve ancak bu hayatta
istediğiniz şeyi keşfedip başarılı olabilirsiniz. Kısacası, yalnızlık gösterildiğinin aksine,
kendimize yapabileceğimiz en büyük iyilik ve bir lükstür.
Bizim için böyle kıymetli bir değerden uzak durmamalıyız öyleyse. Dışarıya
çıkmalıyız o mağaradan, özgürlüğün tenimizde dans etmesine, yalnızlığın tuvalimizi
renklerini vurmasına izin vermeliyiz ve sonrasında bakabilmeliyiz oluşan o tabloya yani
saf benliğimize. Biz oradayızdır çünkü, yalnızlığın yani o tablonun içinde ve ancak o
tabloyla gerçekten var olabilir ve gerçekten yaşadığımızın farkına varabiliriz.",9.0,3.0,3.0,3.0
2003,Ozan Cem Baş,,"Ömrümün Bir Gün Batımı
Geriliyorum. Sıkılıyorum, sadece son zamanlarda kendimi cansız hissediyorum. Aklımda
öyle tuhaf keşkeler var ki… Keşke geçen dönem hiç bitmeseydi! Keşke hiç kampüsten çıkmamış
olsaydım ya da hazır çıkmışken girmeseydim. Hangisini istediğimi ben de bilmiyorum. Sadece
yorgun, tedirgin, korku doluyum. Bu hâlim bana eskiden televizyonda gördüğüm bir resmi
hatırlatıyor. Bir çocuk programında sanat eserlerini tanıtıyorlardı. Resmin adı ne miydi? The
Scream (Çığlık). Nasıl bu kadar uzun zaman beynimin kıvrımlarında kaybolmadan yaşayagelmiş bu
resim? Bir daha açıp baktım resme. Bakınca içim ürperiyor ama kendimi bir daha bakmaktan
alamıyorum. Sanki o kan kırmızısı gökler beni içine çekip bana bir şeyler anlatmak istiyor. O çığlık
atan çehre çınlıyor kulaklarımda. Tiz bir ses yükseliyor içimden usulca.
Anlamıyorum, her şey ne kadar da güzeldi sadece iki ay öncesine kadar. Neşem, öğrenme
aşkım, sanatlarım… Her şeyim tamamdı. Hatta birkaç iyi arkadaş bile edinmiştim, derslerinegirdiğim öğretmenlerle iyi anlaşıyordum. Günlerime güzel bir bardak kahveyle başlar, akşamları
kemanımla avunurdum. Aklıma harika fikirler nüfuz ediyordu. Mükemmel bir denge hâlindeydim.
Fakat termodinamiğin ikinci yasasının da belirttiği üzere entropi asla azalmaz, düzensizlik artma
eğilimindedir. Çevremde benim isteğimle ya da benim isteğim dışında gelişen değişimler canımı
yakıyor. Tabii bu durumda eski dönemde derslerine girdiğim hiçbir öğretmenin derslerini alamamış
olmak ve alıştığım arkadaşlarımın hiçbiriyle aynı sınıflarda olamamak da beni pek mutlu etmedi.
Sınıflar o kadar soğuk ki… Ellerim üşüyor sonra içim sonra içim üşüdüğünden gene ellerim.
Öğrenemiyorum, okuyamıyorum. Okuduğum her şey beni huzursuz ediyor. Hayır efendim;
göreliliğe de, kuantuma da inanmıyorum! İnanmak bile istemezken öğrenemez ki insan. Geçen
dönem orkestraya da katılıyordum ya, artık o da olmuyor. Ders saatlerimle çakışıyor. Ah, öyle
üzülüyorum ki buna! Resim yapmıyorum uzun zamandır, kitap okumayalı da bir hayli oldu. Şimdi
sanatlarımdan birini daha kaybediyorum. Tam yerleştim, yerime oturdum diyordum ki hayatın
dalgaları benim tüm kumdan kalemlerimi yıkıyor. İlk baktığım zaman o kadar dikkatimi çekmemişti
ama şimdi resimdeki kırmızı gökler içimde bambaşka anlamlar doğuruyor. Belki ressam kırmızı
gökyüzüyle günün bittiğini göstermek istemiştir. Sabahın güneşinin parlak, can veren ışınları çok
geride kaldı. Öğlenin ısıtıcı saatleri geçti. Güneşim batıyor, ardında kırmızı demlerini bırakarak.
Önümde sadece soğuk bir gece var. Soğuk, hava da soğuk, her yer soğuk. Bense çığlık atıyorum
ama kimse duymuyor. Yanımdan yürüyüp geçiyorlar, yüzüme bile bakmıyorlar. Bana kızmıyorlar,
bana üzülmüyorlar, aslında benim hakımda hiçbir şey hissetmiyorlar. Yabancılar bana, beni
düşünmüyorlar. Belki de bencillik ediyorumdur. Her insan beni mi düşünecekti, hiç şiiri olamayan
bu Ozan’ı? Sadece elimde değil. Kimse beni düşünmezse, beni aramazsa nasıl var olduğumu
söyleyebilirim ki? Bensiz geçiyor günler. Sanırım yeniden yalnız kaldım.
Yeni bir resim defteri almıştım. Neredeyse bir senenin ardından ilk portremi çizdim bugün.
Ne kadar iyi hissettirdiğini unutmuşum çizmenin. Değişime karşı çıkamayacağımın farkındayım.
Değişim gelişimdir, durgun bir hayat da düşünülemez. Ama değişim her seferince bu kadar acıolmak zorunda mı? Yanlışlar yapıyorum her gün. Kendimi avutuyorum yanlış yapmanın gelişmenin
bir gereği olduğunu söyleyerek kendime. Böyle düşünmek de yetmiyor ki kendimi kandırmaya!
Üzülüyorum, bal gibi de üzülüyorum her yanlışıma. Belki biraz aceleci davranıyorumdur bu
çıkarımlara varmak için. Dur bakalım, daha bir hafta olmadı başlayalı. Ne bu telaşın Ozan? Otur
şöyle, bir soluklan. Bu da belki kötü, karanlık zamanlarımdan biridir. Her batan güneşin ardından
doğmaz mı güneş tekrardan? Uyumalı böyle karanlık zamanlarda. Sabah dinç kalkmalıyım,
aydınlık günler beklemekte.
Kaynakça
Munch, Edvard. “The Scream” 1893. Yağlıboya. https://www.edvardmunch.org/the-scream.jsp.
Erişim tarihi 2 Şubat 2022.
Portre. Yazarın kendi çizimi. 2 Şubat 2022.",10.0,4.0,3.0,3.0
6975,Ece Cerah,,"Kimin Ruhu
Hiç hayatı sorguladığınız oldu mu? Acaba var oluş sebebimiz ne, bu hayatta
bir şeyleri başarmak için mi doğduk yoksa başkalarının başarımları altında ezilmek
için mi nefes almaya devam ediyoruz soruları, hayatın belli noktalarında insanın
kafasında yankılanabiliyor. Şüphesiz bu anlar genelde insanın mental olarak
zayıfladığı durumlarda ortaya çıkar. Biz her ne kadar etten kemikten oluşan canlılar
olsak da veya bilimin bize gösterdiği biyolojik bilgilerden fazlası olmasak da aslında
yaşamımız sadece fizyolojik açılardan ilerlemiyor. Çünkü bizler ruhlarımız olmadan
birer makine gibiyiz. Ruh kelimesini tanımlamak ise bu kelimeyi kullanmak kadar
kolay değil ne yazık ki. Fizyolojik olarak vücudumuz gerekli işlemleri yerine
getirdiğinde; kalbimiz kan pompalayıp ciğerlerimiz nefes aldıkça yaşamımızı
sürdürebiliyoruz. Ancak ruhumuz gerektiği gibi işlemezse, sanki bu fizyolojik
reaksiyonlar bir yönden eksik kalıyor, sanki canlılık unsurunu veren faktör ortadan
kaybolup boş varlıklar haline bürünüyoruz. Hayatı sorguladığımız anlar ise
ruhumuzun en güçsüz olduğu anlarla paralel olarak ortaya çıkar. Bunu anlamak için
ise öncelikle ruhumuzu keşfedip kendimizi bir bütün olarak algılamamız gerekiyor.
Peki ruh dediğimiz bu soyut kavramı nasıl tanımlamalıyız? Şüphesiz böylesi
soyut kavramlar herkes için farklı kelimelerde vücut bulur. Ruh benim için
bedenimin ortasındaki parlak bir ışıkken bir başkası için içindeki bir sestir belki de.
Dolayısıyla insanların aklında farklı şekilde canlanan soyut kavramları ortak bir
paydada tanımlamak zor bir iştir. (Bunu en iyi yapan kişiler ise şairler olsa
gerek. )İşte bu sorun üzerine biraz akıl yorarak bir sonuca ulaşmaya çalıştım. Ruh
unsuruyla en iyi uyuşan şeyin bir başka soyut unsurumuz olan kişilik olduğuna karar
verdim. Aslında ruhlarımızın biçimi kişilik adını verdiğimiz insani özelliklerimizde
ortaya çıkıyor. Kişilik tam olarak soyut bir kavram değil aslında çünkü
hareketlerimiz altında dışarıya yansıyan bir biçimi vardır. Sanki bir arabanın fiziki
özellikleri dışında ne kadar hızlanabildiği gibi biz insanların da saçı, gözü dışında
hangi limitleri zorlayabileceğimiz kişilik özelliklerimiz ile anlaşılabilir ancak. Bu
yüzdendir ki kişilik hayat damarımızdır. Kimimizinki iyilik dolu olurken kimimizinki
ise kötülük barındırır ve bu bizlerin hayat akışını şekillendirir. Bazen ise kişiliklerde
yaralanmalar ortaya çıkar ve bu sorunlar bloğumun başında bahsetmiş olduğum
hayatı sorgulama evresinden yola çıkarak sonumuz olmaya kadar götürebilir bizleri.
Bunu engellemenin yolu ise kişiliğimizi hayat tecrübemiz doğrultusunda
güçlendirmek ve en doğru şekilde oluşturmaktan geçmektedir. Ağaç yaş iken
atasözünden yola çıkarak bu yanımızın henüz genç yaşlarımızda şekillenmeye
başladığını belirtmek gerekir. Bu yıllarda en doğru şekilde gelişmek gerekiyor ancak
birçoğumuzun yaptığı bir yanlış var; genç yaşlarımızda yaşadığımız ikili ilişkilerimiz
yüzünden henüz gelişmekte olan kişiliklerimizde derin yaralar oluşabiliyor ve bunun
sonucu olarak ilerde hasarlı bir ürün çıkıyor ortaya. Bu ikili ilişkileri sadece sevgili
olmak anlamında düşünmeyin, annemiz veya babamızla olan ilişkilerimiz sonucunda
bile bu hasarların ortaya çıkma olasılığı mevcut. Bu konuda en büyük sorun ise,
kendimizi savunmasız bırakıp kendi benliğimizi bir başkasının hareketlerine,
düşüncelerine bağlı hale getirmektir. Halbuki bizler kendi içimizde birer bütün
oluşturmaya yetecek tüm parçalara sahibiz. Elbette karşımızdaki insanınduygularına değer vererek yaşamamız bizlerin birer ruhu olduğunun göstergesidir
ancak ruhumuzu bir başkasının duygularına bağlamak ise bambaşka bir sonuç
doğurur. Bu durumda ruhumuzu oluşturan kişiliğimizin aslında kendi elimizde değil
bir başkasının elinde durduğunu kabullenmiş oluruz. Aslında ne insanlar kalıcıdır ne
de hissedilen duygular bizi daima takip eder. Her bir üzüntü her bir sevinç bizler
için birer tecrübe olmaktan ilerisine geçmemelidir. Bizler bu dünyaya elbet bir
amaç için geldik ama iyisiyle ama kötüsüyle. Amacımızı asla başkasının amacına
bağlı tutamayız çünkü bu durumda kendi yolumuzdan sapmış oluruz. Benliğimizi
kaybedip kendi kişiliğimiz içinde ruhumuzu bulamadığımızı fark ettiğimiz anda ipin
ucunu kesmeyi öğrenmemiz gerekiyor. Bunu yapması söylemesi kadar kolay olmasa
da aslında insan kendi içinde özgür olduğunu fark ettiği anda zincirleri birer birer
kırılmaya başlıyor.
sen gideli kim’den türetilen ne kaldı
niçin yorgunu bir akıldan
ne’liğim kemiğimin tozu
gizlenmişi açık ediyor rüzgâr
bir kaçak gibi terliyor ellerim
aynanın içine kaçmış sen’i bekliyorum
Asuman Susam dizelerinde tam olarak bu durumdan bahsetmiş. Birisi gidince
biz kalmalıyız çünkü biz o kişi gelmeden önce de vardık ve elbet gittiğinde de
olmaya devam edeceğiz. Bizler birer amaç için bu dünyadayız ve bu amaç
doğrultusunda yaşanılan tecrübeler sadece kişiliğimiz yani ruhumuzu yontup
şekillendirmek için yaşanıyor. Buna bağlı kalırsak amacımızdan şaşarak her şeyi
sorgulama yoluna doğru yokuş aşağı sürüklenebiliriz. Biz kimse değiliz, biz
içimizdeki ruhuz ve bir bütün olarak kendi zincirlerimiz dışında kimseyle bağlı
değiliz. Bizler ruhumuz olmadan birer kimseyiz.KAYNAKÇA
1) Susam, Asuman. (2015). Kemik İnadı .İstanbul: Can Yayınları",8.5,3.5,2.5,2.5
1781,VATAN GİBİSİ YOKTUR,,"sayfalarına bakarsak her çağda görebileceğimiz karelerdir. İnsanoğlunun kurduğu
uygarlıkların aralarında çıkan anlaşmazlıklardan ötürü yaşanan savaşlar ve savaşların
mağdur bıraktığı binlerce, milyonlarca insan. Kimisi yetim kimisi dul kalıyor, kimisi de
evladını kaybediyor; kısacası hayatları altüst oluyor. Fakat bunların hepsinden de daha
beteri var ki insanı ölmekten beter ediyor. Bahsettiğim şey tabi ki de vatanını
kaybetmek, vatanını terk etmek zorunda kalıp başka topraklarda hayata tutunmaya
çalışmak. Maalesef ülkemizde yeni kuşaklar vatanın önemini ve değerini yeterince
anlayamamışlardır. Umarım vatan toprağının önemi onu kaybetmeden yeniden
anlaşılabilir. Tam da bu yüzden, okurken beni çok etkileyen İrem Uzunhasanoğlu’nun
‘’Gitme Gül Yanakların Solar’’ adlı romanını seçtim bir şeyler yazmak için. Yazar 1910
da başlayan Yunan mübadelesini işlemiştir. Yani kitapta vatanını kaybetmiş insanların
nasıl zorluklarla karşılaştığını hikayeleşmiş bir biçimde görebildiğimiz için vatanın
önemini anlamaya yardımcı bir kaynak olduğunu düşünüyorum.
Vatansız kalmak veya vatanını kaybetmek başka hiçbir acıyla kıyas kabul etmez
bence çünkü kendini ait hissettiğin bir yer kalmamıştır artık her şey yabancıdır sana.
Her zaman bir yanın eksik kalacaktır. Vatan hem annedir hem baba. Baba gibi sahip
çıkar, ana gibi şefkat gösterir. Vatan hem dosttur hem sevgili. Dost gibi arkandadır,
sevgili gibi sevilir. İşte bu yüzden vatanı kaybetmek her şeyini kaybetmek demektir.
Şu an en yakından tanık olduğumuz evlerini, tüm yaşanmışlıklarını bırakıp bizim
yanımıza gelen Suriyeli mülteciler. Onları her yerde görüyoruz sokaklarda, parklarda,
bahçelerde… Hepsi de yeni bir yaşama tutunmaya çalışıyor. Sokakta dilenen o
insanların yanından aynı şeyin bizim başımıza da gelebileceğini hiç düşünmeden
geçiyoruz. Fakat belki de o yanından çekinerek geçtiğimiz insanlarda kendi ülkelerinde
tıpkı bizim gibi öğrenci, doktor, mühendis ve öğretmendi. Zengindiler belki de kendi
ülkelerinde savaş her şeyi yakıp kül etmeden önce. Onlara her baktığımızda
vatanımızın kıymetini daha iyi anlamalı ve onlarla aynı duruma düşmemek için
önlemimizi almalıyız. ‘’Gitme Gül Yanakların Solar’’ adlı romanda da göç etmeden
önce zengin ama tüm servetini arkasında bırakmak zorunda kalan bir aile vardır.
Yani nereden nereye gittiğinin hiçbir önemi yok her zorunlu göçte ister Yunanistan
dan ister Suriye den ister Kırımdan eski koşullarını kaybedersin. Yetim bir çocuk
durumuna düşersin. Ama kendi vatanın varsa ve sen hala orda özgürce ve güvende
yaşayabiliyorsan zor durumda kalsan, fakir olsan bile hayat senin için daha kolaydır ve
sırtını yaslayabileceğin bir güvencen vardır. Çünkü daha öncede söylediğim gibi
vatanın bir baba gibi arka çıkar. Sen de kendini bir yere ait hissedersin. İnsan için
temel ihtiyaçları yeme içme ve barınmadan sonra en büyük ihtiyaç aidiyetduygusudur. Kendini başka bir ülkede rahat hissedemezsin yalnız kalırsın. Çünkü senin
düşüncelerin, kültürün, görgün etrafındaki insanlardan farklıdır. Kendi ülkendeyse
durum tam tersidir. Herkes senin gibidir aşağı yukarı. Kim bilir daha kaç millet yaşadığı
toprakları bırakmak zorunda kalıp sefil olacak ve eskide yaşanmış olanlar gibi kitaplar
yazılacak, şarkılar söylenecek, filmler çekilecek. Eğer bizde bu tarz bir kitabın konusu
olmak istemiyorsak vatanımızın kıymetini çok iyi bilmeliyiz ve çocuklarımızı da bu
bilinçle yetiştirmeliyiz. Vatanımızın kıymetini yok olduğu ve terk etmek zorunda
kaldığımız zaman anlarsak bizde yazılmış hüzünlü bir roman, bestelenmiş bir şarkı
veya gişe yapan bir filmden ötesi olamayız.
Yiğit Ergönen
Kaynakça
Uzunhasanoğlu,İrem,Gitme Yanakların Solar,Epsilon Yayınevi,İstanbul,2015",6.0,2.0,2.0,2.0
3071,İstanbul Kafası,,"bir renk ve sanırım bu konuda yalnız değilim çünkü kırmızı her zaman şehveti ve
tehlikeyi temsil etmiştir toplumumuzda, trafik işaretlerinde, güvenlik levhalarında,
reklamlarda her yerde var bu kırmızı, durup dikkatli olmamız gerektiğini
hatırlatıyor hep bir yerlerden. İstanbul Kırmızısı herhalde konulabilecek en
eksantrik adlardan biri bir yapıta, adına sayısız şiir, şarkı, roman yazılmış bu tarihî
ve mistik şehrin gizemini kırmızı renginin şehveti ve tehlikesiyle kombine edince
ilgimi çekmemesi imkânsıza yakın bir şeye dönüştü benim için.
Yapıtın bana çağrıştırdıklarından yola çıkacak olursam, açıkçası yapıtı sırf İstanbul
uzamı için seçtim diyebilirim, belli başlı, görmek isteyip de göremediklerimi en
azından okuyup tadabilmek için. Üniversite yıllarımı hep İstanbul’da yaşamak
istemişimdir o yüzden yapıttaki İstanbul betimlemelerini görmek, bir şehrin kişiyi
değiştirebilme potansiyeline şahit olmak beni içten içe mutlu etti, dediğim gibi
yapıttaki olaylardan çok İstanbul şehrini takıntı hâline getirdim az çok. Fakat sadece
o tatlı şirin yüzünü değil İstanbul’un diğer çirkin, çirkef yüzü de ayrı bir takıntı.
Adamı yıldırım gibi çarpıyor elin ayağın birbirine karışıyor, insan şehire karşı.
“İstanbul tam bir sürtüktür, geleni geri çevirmez”. Bir şehire bu kadar anlam
yüklemek doğru mu yanlış bilmiyorum ama bozuk paranın iki tarafı gibi İstanbul’u
yaşamak için hem güzel hem de çirkin yanını yaşamak lazım. Bir türlü ait olamamak
ama bir yandansa eksikliğini deliler gibi hissetmek lazım.
Yapıtın uzamından sıyrılıp bana kattığı birkaç alıntıyı paylaşmak isterim sizinle, her
zaman inandığım bir olay vardır hatta insan doğasının bir parçası olduğunu
düşünürüm bunun o da şöyle ki: Kişi kendini, anlamını ve hayallerini her zaman acı
çekerek, zarar görerek elde eder. Bütün süper kahraman hikayelerinin yada bütün
büyük adamların kadınların geçmişlerinde bir trajedi havası mevcuttur bunun
sebebi işte dediğim gibi, bizi biz yapan şey zarar görebilmemiz, acı çekebilme
yetimiz, mona lisa bile yavaş yavaş dökülüyor be, hiçbir şey mükemmel kalamaz ya.
'Biliyor muydun, Japonya'da kırık seramikleri onarırken kırığı örtmeye çalışmazlar, tam
tersine onu vurgulamak için kırık yeri altınla doldurarak düzeltirler' diyor. Çünkü bir şey
zarar gördüyse, bir öyküsü varsa bu daha güzel sayılır."" (S:110) bu alıntı tam olarak bu
konudaki hislerimi güzel bir sadelikle özetliyor. Bir öyküsü olan her şey daha
yüceleşiyor benim gözümde çünkü içimdeki ilkel adalet duygusuna göre hakkediyor
artık bu yüceliği.
Uzun zaman önce internetin bir kenarında şu an hayal meyal hatırladığım bir söz
okumuştum, işte o sözde diyordu ki: Kişinin kendi cehennemi, olabileceği adamlaolduğu adamın karşılaştığı gündür. Nedense bana çok hitap ediyor bu söz ve
İstanbul Kırmızısı’nda buna paralel bir tema mevcut. Potansiyeline asla ulaşamamak
fakat seninle aynı koşullarda yetişmiş, adeta kontrol edilen bir deney gibi, aynı
ortamlardan geçmiş bir adamın potansiyeline ulaştığını görmek ve belki başka bir
hayatta o adam olabileceğini bilmek kişinin kendi cehennemidir bana göre. İşte bu
da kendi kendine bir trajedi veya bir nevi travma, insan var oldukça trajedi
peşinden kovalayacaktır onu belki de tarihin en eski saklambaç oyunu, Paragrafımı
bir başka hayal meyal hatırladığım bir sözle bitirmek isterim ki bu sözde
düşüncelerime bir nevi arka çıkıyor: Bütün diller arasındaki bütün kelime ve cümle
kombinasyonlarından belki de en acısı şudur “olabilirdi”.
Arman Vural Budunoğlu",6.0,2.0,2.0,2.0
8672,BERSU KARADAYI,,"Teknolojinin gelişmesiyle uzaklar yakın oldu, herhangi bir bilgi çok daha ulaşılabilir hâle geldi. İyi hoş
da, eskisi gibi değiliz sanki. Sanki demek de yanlış oldu aslında, tamamen değiştik, çünkü biz biz
değiliz. Telefondur, tablettir, akıllı alettir dediğimiz şeyler sadece yeni kuşağı ele geçirdi sanmıştım,
değilmiş meğer… Küçük büyük herkes hipnotize olmuş, gerçek hayatı o küçük aletlerde bulmuş gibi…
Hayatımızı filme sarmışız da oturup dışarıdan izliyor gibi, yaşayan bizler değiliz… Çoğu insanın uyanır
uyanmaz yaptığı ilk şey akıllı telefonlarına bakmak oluyor, önce bir kendilerine gelmek yerine. İnanır
mısınız bilmem ama annem benden çok kullanıyor akıllı telefonunu. Ya oyun oynuyor ya da sosyal
medya hesaplarında vakit geçiriyor. Eskiden eve geldiğimde beni kapıda karşılayan annem geçen gün
yerinden bile kalkmadı, sanırım fark etmedi geldiğimi… O akşam yemeği ben yaptım annem gerçekten
çok meşgul olduğu için!
‘‘Eskiden şöyleydi, böyle güzel geçerdi buluşmalar, saatlerin geçtiğini fark etmezdik’’ dönemine
maalesef rastlayamadım küçüktüm o zamanlar… Ama eminim şu an bulunduğumuz bu sahte
dünyadan çok daha iyidir. Sosyal medya hesaplarına fotoğraf koymak adına arkadaş buluşmalarına
gidenlerden yoktur o dönemde en azından. O saf ve temiz duyguların yarattığı ortamda yaşamımı
sürdürmek isterdim ben. Dış görünüşe ya da maddiyata değil de daha çok kişiliğe, iç yaşantımıza
bakmak isterdim. Arkadaşlarımla kapalı bir mekânda susup oturmak yerine dışarı çıkıp çimlerde
uzanmak isterdim… Ailecek toplanıp bir odada sohbet edip salep içerken gözlerimi kapatıp duymak
isterdim kokusunu… Şimdi ise köreldi duygularımız, ne güzel bir şeyi görebiliyor ne de kokusunu
alabiliyoruz. Onun yerine internetten sipariş verdiğimiz beyaz çikolatalı, ekstra karamel ve fındıklı
kahvelerimizi yudumlayıp, hepimizin elinde birer telefonla, aynı odada oturan dört yabancı gibi
oluyoruz…
Bence bu teknoloji, internet mahvetti bizi. Olduğumuz kişiler gibi davranamıyoruz artık. Çünkü
eskiden olduğumuz kişiler artık biz değiliz. Aynı fabrikanın ürünü olan ‘’sosyal’’ varlıklarız, öyle olduk
zamanla. Her gün aynı kıyafeti giyiyormuşuz gibi, çıkaramıyoruz… Çıkaramadıkça kıyafetimizi o
kirleniyor, biz daha çok kirleniyoruz. Üstümüze yapışmış bu sahte tavırlar… İnternette fotoğrafını
beğenip onlarca yorum yağdırdığımız o değerli (!) arkadaşı yolda görünce ona selam vermiyoruz.
Çünkü biliyoruz ki önemli olan sanal dünya; bu yaşadığımız, gerçek dünya değil. İnternet ortamında
ne kadar etkinsek, o kadar yüceliyoruz belki de… Diğer insanları etkilemek adına başka benliklere
bürünüp kendimizi öyle sergiliyoruz. Çünkü toplum standartlarına uymayan bizler, herkes tarafından
dışlanırız, değil mi? Bir konsere gittiğimde havada sallanan elleri görmek istiyorum ben, fotoğraf ya da
cep telefonu görmek yerine… Eğlenen insanları görmek istiyorum. Konsere gerçekten gitmek istediği
için, o anı yaşamak istediği için giden insanları… Gördüğüm tablo ise içler acısı. Sırf etrafındakilere
hava atmak, bir iki fotoğraf çekip oradan ayrılmak için gelenler, birbirlerinin yüzlerine gülüp
arkasından etmedik laf bırakmayan insanlar…
Ne ara bu kadar sahte olduk, nasıl izin verdik bu korkunç canavarın bizleri ele geçirmesine? Nerden
geldik, nereye gidiyoruz? Babam ilk bilgisayarımızı aldığında çok sevinmiştim, ne güzel dedim, her şeyi
biliyor ya. Bizleri de biliyormuş, zamanla yerlerimizi almayı da… Ben bundan bilmem kaç sene
sonrasını düşünmek bile istemiyorum. O kadar yakındığım bu günleri ilerde özlemle anıp ‘’ah, keşke
eskisi gibi yan yana olabilseydik bari bir şeyler konuşmasak bile’’ demek istemiyorum. Ve korkarım kibunları tek tek söyleyeceğim… Umarım o zamana kadar insanoğlu nasıl bir hataya düştüğünü anlar ve
sonunu bile getirebilecek olan bu hareketi durdurmayı başarabilir…",9.0,3.0,3.0,3.0
7374,Ceren Toraman,,"Karşımızdaki insandan hiçbir beklentiye girmeden, sadece onu o olduğu için
sevdiğimizde buna platonik aşk diyoruz. Bizim için önemsiz bir insanı bile beklentiye
girmeden sevmek mümkün değilken bence aşk epeyce fedakarlık gerektiren bir durum oluyor.
Genellikle insanlar, bireylerin neden birini karşılıksızca sevdiğini anlayamıyor. Bir insan
neden karşılık bulamadığı halde sevgisini alıp başkasına hibe eder? Buna yol açan faktörler
nelerdir? Platonik aşkın saf aşk olması gibi bir durum mümkün müdür? Bu ve bunun gibi
sorular insanların kafasını kurcalıyor. Bende uzun zamandır bu konuyla ilgili düşünüyorum ve
bu yazımda karşılıksız aşkın nedenlerini ve sonuçlarını ele almak istiyorum.
Aslında karşıksız aşkla ilgili düşünmeye başlamam bir kitap sayesinde oldu.
Ahmet Günbay Yıldızın Aşk Diye Bir Şey adlı kitabındaki karşılıksız aşkla ilgili olan
denemeleri çok beğendim ve bu kitap beni bu konuyla ilgili düşünmeye yöneltti. Önceden
bende herkes gibi bunun gelip geçici hatta önemsiz olduğunu düşünürdüm fakat aslında hiç de
böyle olmadığının farkına vardım. Bence karşılıksız aşk, aşkın en saf hallerinden biri.
Karşılıksız sevebilen kişi, belli bir bedel ödemeye razı olan ve bu bedeli de kalp ağrısıyla, aşk
acısıyla, uykusuz gecelerle ödeyen kişidir. Yani hiçbir karşılık beklemeden sever bu kişi.
Tıpkı Aşkın 500 Günü filmindeki Tom’un Summer’a olan karşılıksız aşkı gibi. Sevgisine
hiçbir kulp takmaz. Belli bir menfaat peşinde koşmaz. Ama, fakat, ancak, lakin, eğer,
şayet olmadan sever. Aşkın tüm lezzetlerine doyarak sever. Aşkın lezzetlerine, karşılık
bulamamanın verdiği o acı tat da dahildir. Şair, diyor ya hani ""Ayrılık da sevdaya dahil."" diye,
tıpkı onun gibi acı da dahildir sevdaya. Maşuğun bir gülümsemesi aşığa dünyanın en ferah
esintisini bağışlar ve gene maşuğun umursamaz halleri aşığa yeryüzünde cehennemi yaşatır.Ceren Toraman
Yani karşılıksız aşk dipten dibe tüm duyguları birkaç dakikalık arayla yaşayabilme
kapasitesine sahip kişilere göre bir şeydir. Bu anlamda ne kadar karşılıksız aşkı güzellesem de
platonik aşkta patolojik bir yan da gözlemliyorum ben. Bir insan çevresinde yüzlerce,
binlerce, milyonlarca farklı kişi varken neden bir kişiye tutulur, neden bir kişide tutuklu kalır?
İnsan neden acı çekmeye razı olur? Bu soruların yanıtı bende yok. Ancak bazı çıkarımlarda
bulunabilirim sanırım. Özellikle Yıldız'ın denemelerini okuduktan sonra meseleye biraz daha
geniş bir perspektiften bakmanın daha faydalı olduğunu fark ettim. Bence karşılıksız seven
insanlar, acı çekmeye ihtiyaç duyuyorlar. Mazoşizm anlamında söylemiyorum bunu. Şöyle
açabilirim meseleyi. Bazı insanlar hayatı dolu dolu yaşamak isterler. Acıysa acı, hüzünse
hüzün, sarhoşluksa sarhoşluk, yemekse yemek... Her şeyin aşırılığını severler. Bir porsiyon
hüzün onlara yetmez. Onlar 3.5 porsiyon acı çekmek isterler, ancak duygu mekanizmaları
diğer insanlardan farklıdır. Dozaj farkı vardır arada. Ancak aşırı dozda kendilerini bulabilirler,
ancak öyle ferahlayıp rahata erebilirler. Kendilerini en kötü konuma sokarlar, böylece en ufak
bir iyileşme bile olduğundan daha çok mutluluk verir.
Sözün özü, normali hangi norm ile açıklamak gerekir, hakikaten bilemiyorum.
Ancak karşılıksız aşk ve sonrasındaki acı süreçlerinin anormal ve hatta patolojik bir durum
olduğu konusunda gün geçtikçe daha da emin olmaya başlıyorum. Platonik aşk mevhumuna
uzak olmayan, bilakis karşılıksız aşk acısını senelerce en yoğun biçimde yaşamış ve bu sancılı
süreci bir şekilde geride bırakmış tecrübeli biri olarak diyebilirim ki duygularını en yoğun
halde yaşayan insandır platonik aşık. Tüm duyguları kana kana yaşamıştır, ancak sürecin
bedensel ve ruhsal anlamda yaptığı hasarı göz önüne alınca karşılıksız aşkın tehlikeli bir
hastalık ve ruhsal bozukluk olduğunu düşünüyorum. Biliyorum da konuşuyorum. Aşkla...Ceren Toraman
KAYNAKÇA
Ahmet Günbay Yıldız. Aşk Diye Bir Şey. Timaş Yayınları. 2015.",8.0,3.0,3.0,2.0
1624,Özgün Sanat,,"yüzden bir soru işaretim varsa hemen ‘’sen gel bakalım yanıma,
oturup konuşalım’’ diyorum kendisine. Böylelikle kahvemizi
yudumlarken sıkıntımızı da halletmiş oluyoruz çoğu zaman.
Sohbetimizinin bitimine yakın iki kapıya çıkıyoruz hep, ya meçhule
kalkan bir gemiye binip beni rahat bırakıyor, ya da tüm hırsıyla
zihnime geri dönüp ne bulursa talan ediyor. Çaresiz bununla
yaşamayı öğrendim ben artık, çünkü gerçekten başa çıkılması zor bir
durum. Ama bence onları bu denli kanıksayışımın sebebi
sorgulamak gibi güzel bir meziyetim oluşu. Üstelik bunu hayatımın
her alanında kullanmak gibi bir inada da sahibim.Sistemin dayattığı
kuramlar ve çevremizdekilerden öğrendiklerimiz ne kadar doğru, sen
hiç düşündün mü? Ben hep düşünüyor olduğum için soru işaretleri
bu kadar nüfüza sahip benim hayatımda.Üstelik bahsettiğim bu
meraklı belaların kendi içlerinde temel bir hiyerarşisi olduğuna adım
kadar eminim. Ne peki bunlar dersen içlerinden en ağır abiyi sana
hemen söylüyorum,‘‘ Kime göre sanat, neye göre sanat?’’ olgusu.
Sende bunu zaman zaman sorguluyorsun değil mi? Zaten sanat
kelimesini duyar duymaz ‘’sanat birey için midir,yoksa toplum için
mi?’’ sorusu aniden beliriveriyor zihnimde. Bu ilk merak damlası,
aklımın uçsuz topraklarındaki sağanak sorgu yağışın habercisi
oluyor böylece.
Ben güzellik hissi yaratan ve göz bebeklerimi sevinçten büyüten her
şeye sanat deyip geçiyorum, aksi halde milyonlarca sözlük anlamına
ve bireysel tanımlara maruz kalma gibi bir tehdit söz konusu.Yani benim için sanatçı güzel şeyler ortaya koymalı ve bunları güzelce
sunmalı.Sunma kısmına nereden geldik şimdi dediğini duydum!
Huyum kurusun, bir işe başladıysam ve bitirebildiysem onu ailem ve
arkadaşlarımla paylaşmaktan inanılmaz zevk alan biriyim. Yani o işi
yapmış olmak yetmez bana, bir de sevdiklerimle paylaşmam gerek
tatmin olmak için.
İşte tam da bu yüzden sanatçı olduğumu düşündüğümde, suratım
kocaman bir gülümsemeye gebe kalıyor.Mesela akrilik boyayla
çalışan bir ressam olsaydım, kesinlikle en büyük tuvallere çalışmayı
tercih ederdim. Dahası, resmim bittiğinde evimin en görünür
kısmında yeri hazır olurdu. Belki benim aksime buna ne gerek var
diye düşünüyorsun.Ama ben bir sanat eserinin kesinlikle insanlarla
paylaşılması gerektiğini düşünüyorum. Zaten bu bir zorunluluk değil
mi ? Ürettiğimiz bir eseri başkalarına gösterme zorunluluğumuz yok
mu? Eğer öyle olmasaydı, neden insanlar sanat galerileri ve müzeler
açmış? Sınıfta tahtaya yazı yazarken mesela, küçük yazıp güzel
olmasını mı, yoksa büyük yazıp sınıftaki herkes tarafından
okunmasını mı tercih ederdin? Burada sadece senin değil,
başkalarının beklentisi devreye giriyor işte : öğretmeninin ve
arkadaşlarının beklentileri. Bu toplumun bize ilk öğrettiği kurallardan
biri, bizim sevimsizce çoğunluğa göre hareket etme zorunluluğumuz.
Bu zorunluluğu sürekli sorguladığım için soru işaretleriyle karşılıklı
kahve içer duruma geldim, gerisini sen düşün lütfen. Çoğunluğun
güzel dediği sorgusuzca güzel olmak zorunda.Yetmezmiş gibi yine
çoğunluğun sanat diye tanımladığı kavram bana göre çok sınırlı ve
yeterince özgür değil.Ressam olduğumu düşünürken büyük bir
tuvali kullanırdım dedim mesela çünkü aklıma ilk gelen resim
materyali oydu.O olmasa resmimi neye mi yapardım?Kağıda,resim defterine, belki duvara, ya da duvardaki perdeye.Senin
aklına kaç tane şey geldi peki, bu klişe objeler dışında?Mesela pirinç
tanesini, ölü bir kelebeğin kanatlarını, kavunun çekirdeğini,kabak
çekirdeğinin üstünü tuval gibi kullanmak aklına geldi mi ? Eğer
gelmediyse sen muhtemelen Hasan Kale’yi ve onun başkalarına
gösterilme kaygısı olmayan eserlerini henüz görmemişsin demektir!
Nasıl ben bir sanat eserinin kendini göstermesi gerektiğini
düşünüyorsam, Hasan Kale de eserin bir o kadar mütevazi ve
büyüteçle farkedilebilecek boyutta olması gerektiğini
düşünüyor.Sanat dünyasında fındık kabuğunu doldurmayacak
değerde çalışmalar sorgulanmayan toplumsal dayatmalardan dolayı
şaheser sayılırken, Hasan Kale’nin fındık kabuğunu bile sanat eserine
çevirmesi çok özgün bir hareket değil mi sence?
Görkem Karadayı",8.0,2.0,3.0,3.0
2125,Kutay Kaplan,,"Teknolojinin insan hayatına iyice yerleşmeye başladığı, teknoloji çağı olarak adlandırabileceğim 21. yüzyılda
doğmuş olmamın neticesinde teknolojik aletlerle iç içe büyüdüm. Büyürken birçok teknolojik aleti kullanma fırsatım
oldu ve pek çoğunu da hâlihazırda kullanmaya devam ediyorum. Teknoloji, yaşamımın her anında benimle beraber ve
hayatımın sonuna kadar da bu durum değişmeyecek gibi duruyor. Biraz düşündüğümde neredeyse yaptığım tüm işlerin
teknolojik aletler üzerinden yürütüldüğünü rahatlıkla görebiliyorum. Okulum, derslerim ve daha birçok şey bilgisayar
ortamında yaratılmış belli programlar aracılığıyla düzenleniyor ve en sonunda belli seçimler veya işlemler yapmam için
bana ulaştırılıyor. Hatta bazı durumlarda bilgisayar kodları, benim yapmam gereken seçim işlemlerini de hallediyor ve
bana sadece önüme konan programa harfi harfine uymak kalıyor. İşte bu nokta da yapay zekâ hayatıma dâhil oluyor.
Teknoloji, çocukluk yıllarımdan beri benim en büyük ilgi alanlarımdan biridir. Teknolojik gelişmeleri büyük bir
merakla takip eder, teknoloji ile ilgili haberleri günü gününe okurum. Son zamanlarda neredeyse tüm teknoloji
haberlerinde yapay zekâ ile alakalı bir başlık yer edinmeyi başarıyordu. İnsanlığın son icadı olarak görülen yapay zekâ
teknolojisi, çoğunlukla işlerimizi kolaylaştıran çok faydalı bir icatmış gibi çıkıyordu karşıma. Benim bu konudaki
görüşüm de okuduğum yazılara paralel olarak yapay zekânın benim için çok faydalı olduğu yönündeydi. Konu üzerine
kafa yorduğumda bu teknolojinin hayatımın her alanında bana yardım ettiğini, seçimlerimi kolaylaştırdığını ve
işlemlerimi hızlandırarak kendime zaman ayırmama olanak sağladığını düşünürdüm, ta ki Son İcadımız, yapay zekâya
karşı bakış açımı değiştirene kadar.
Etrafıma baktığımda rahatlıkla görebiliyorum ki bünyesinde yapay zekâ teknolojisini barındıran birçok alet
hayatımda kalıcı yer edinmiş ve beni kaçışıma olanak bırakmayacak şekilde kuşatmış. Günümüz dünyasının hızına ayak
uydurmak için neredeyse tüm işlerimde bu cihazları kullanmak zorundayım. Bu teknolojik aletler kendi seçimlerini
yapma becerisine sahip olmalarından ötürü her şeyi daha hızlı halletmeme olanak sağlıyor. Başta masum ve gayet
yerinde bir teknoloji gibi gözüken bu durum, aslında en büyük tehlikenin ortaya çıktığı nokta çünkü James Barrat’ın da
vurguladığı gibi akıllı varlıklar önce kendi seçimlerine sonra karşısındakilerin seçimlerine karar verme eğilimindedirler
(78). Yapay zekâlar da geliştiricilerinin onlara bahşettiği düşünme yeteneğini kullanarak belli seçimler yapıyor ancak
sonradan fark ettiğim üzere yaptıkları seçimler ile ilgili verdiğim geri dönütler yardımıyla beni tanıyarak benim
seçimlerime de karar vermeye çalışıyorlar.
Yapay zekâ üzerine geliştirdiğim yeni bakış açısı ile birlikte daha bilinçli bir teknoloji kullanıcısı olmaya çalıştığım
bu dönemde üzülerek gördüm ki kullandığım teknolojik aletlerin neredeyse tamamı hâlihazırda benim yerime bir seçim
yapmış bile. Hem de hayatımı gerçekten etkileyen seçimler. Kimisi alacağım yeni kıyafet için gösterdiği bir reklamla
çelmiş aklımı, kimisi gideceğim üniversiteyi seçme konusunda yaptığı propaganda ile kararımı değiştirmeme sebep
olmuş, kimisi de yeni taşınacağımız evin hangi semtte olacağına karar vermişçesine sadece o semtten evler göstermiş
bize.
İnsanlar yapay zekâyı yarattı ancak şu an görüyorum ki yaratılan, yaratanı kolaylıkla yönetebiliyor. Şimdilik
küçük ölçekte etkileri olan bu durumun kontrol altına alınamadığı takdirde insanlık açısından çok yıkıcı sonuçlar
yaratabileceği gayet açık. “Keşke teknoloji hayatımızı kolaylaştırdığı noktada kalsaydı (287)”. Keşke teknoloji benim
yerime karar vererek beni, benim olmayan bir hayatı yaşamak zorunda bırakmasaydı.
Kaynakça
Barrat, James. Son İcadımız. Çev. Levent Tayla. İstanbul: PEGASUS Yayınları, 2020. 1. Baskı.",10.0,4.0,3.0,3.0
2499,KİMİN İÇİN?,,"karşısında oldukça duyarsız yaşamaya devam ediyor, kendi ‘ben’ imiz için çırpınıyor duruyoruz.
Hayatta insana değer katan her ne varsa yarınımız uğruna heybemize atıyor, özümsemek yerine
sadece bilmeyi tercih ediyoruz. Ancak aslında hayatın ne kadar yaşamaya değer, bencilce
harcanmayacak kadar kısa, tek başına yaşanmayacak kadar küçük olduğunu unutuyoruz. İşte bütün
bunları hatırlatan küçük bir odanın, küçük kalplerin ve kaybettikten sonra değeri anlaşılan küçük
hayatlarımızın filmi “Room” adeta akıntıya kapılmış bizlere sadece durup nelere sahip olduğumuzu
hatırlatan, benliklerimizi sorgulatan türden. Aynı zamanda sadece kendi bireysel ihtiyaç ve arzuları
için yaşamak isteyen, bu bencil söylemleri oldukça sıklıkla ve ruhsuzca, bilinçaltına kazındığı üzere,
dillendiren biz yeni nesle derin mesajlar da içeriyor. İşte bütün bunlar ruhlar üzerinde derin soru
işaretleri bırakıyor: Ne için yaşıyor, nereye gidiyorum? Dünya tek kişilik ve sadece kendim için
yaşamaya değer mi? Öldükten sonra bu dünya için bir anlam ifade etmeyecek ve hiç yaşamamış gibi
olacaksam niye bugün buradayım? İnsanın kafasını kurcalayan adeta bir kurtmuşçasına düşüncelerine
dolandıktan sonra onu içten içe tüketen bu sorular ancak varlığımızı, benliğimizi, isimlerimizi iyiye ve
değerli hayatlara ittikçe yani bizler için adeta bir tetikleyici oldukça anlamlıdır. Aksi takdirde akıp
duran hayatla birlikte tükenmek, hiç yaşamamışçasına ölmek kaçınılmaz sonumuz olacaktır.
Bir annenin evladı uğruna ayakta kalması, evladını yaşatmak uğruna kendinden vazgeçmesi
veya evladı uğruna yine evladından vazgeçmesi… Akıllarımızı dumura uğratmakla kalmayıp ruhlarımızı
sıkıp bunaltan bu ikilemlerle yüz yüze geliyoruz ilerleyen sahnelerde ve kendimize şunu sormaktan
alıkoyamıyoruz: Ben olsam ne yapardım? Sanki sadece bu durumda düşünmemiz gerekirmişçesine,
sadece bu durumda değerlerimizi gözden geçirip, yaşama ihtimalimizin olmaması rahatlığıyla, en
vicdanlı cevabı veriyoruz. Oysa her gün karşılaşmıyor muyuz bu iç burkan ikilemlerle? Patlayan
bombalara ah vah ederek sadece vakit ve vicdan öldürmek mi, vaktimizi aksiyona döküp daha iyi bir
dünya için vicdan muhasebesi yapmak mı? Bir şeyler öğrenirken, bir şeyler kazanırken sadece
kendimizi düşünmemiz, insanlık veya indirgemek gerekirse toplumumuz adına hiçbir şey
yapmamamız; bebeğini zulüm görmesine rağmen yanında tutup ondan yine onun için vazgeçemeyen
bir annenin yaptığından farksızdır. Anne evladını nasıl yaşatmayı tercih edememişse bizler de
insanlığı, bize ait olan toplumu yaşatmayı tercih edememiş olur, kendi benliklerimizle tükenip yok
olmaya mahkûm olur ve çevremizi de buna mahkûm ederiz.
Hayat akıp giderken küçük bir odanın ‘tepe penceresinden’ baktığımızda bu acelenin,
koşuşturmanın, her şeyle tek başımıza mücadele etmeye çalışmanın ve bunu başarı olarak
adlandırmanın ne kadar anlamsız olduğunu tekrar anlıyoruz. Kendimiz uğruna harcadığımız yılların
başkaları için anlamı en fazla birkaç saat gözyaşı… Ancak başkaları için döktüğümüz en ufak gözyaşı
damlası onlar için bir ömür, onlardan sonrakiler için bir umut kırıntısı olabilir böylelikle insan gözünde
sınırlı olan hayat ruhlarda yeşerir ve sonsuzluğa kavuşur. İşte bütün bunlar bize açıkça gösteriyor ki,
bizleri ve ruhlarımızı iyileştiren şey paylaşmaktır. Bilindiği üzere iyiye dair her şeyi paylaşmak
güzellikleri arttırır; ruhumuzu bunaltan ne varsa yine paylaşmak içimizdeki güzellikleri arttırdığı gibi
çevremizin kirlenmesine de engel olur. Unutmamalıyız ki, insan sosyal ve etkilenen bir varlıktır. Çevre
ve olaylar insanların üzerine, insanlar da çevre ve olaylar üzerine tesir eder. Bu yüzden akmakta olan
kum taneciklerini kendimize saklamanın bir fayda vermeyeceği açıktır. Ancak onları adeta bir
tohummuşçasına yeryüzüne saçmak, yeşermeleri adına bir umut olmak ve hatta gölgelik veren bir
ağaç olmak için başkaları uğruna toprağın altına girmek bizleri, hayatlarımızı anlamlı ve unutulmazyapacaktır. Ancak bu şekilde zaman mekân kavramlarını aşabilir ve ancak bu şekilde ömrümüzü
değerli hale getirebiliriz.",10.0,4.0,3.0,3.0
6204,Nurefşan TAŞ,,"Özgür bir ruh bir çerçeveye sığar mı? Her geçen gün her birimiz
kendi yaptığımız acı çerçevelerine sığdırmaya çalıştık
kendilerimizi. Makyajdan maskelerle de bir güzel örttük üstünü o
çerçevenin. Ruhlarımıza gem geçirmeye çalışarak vaktimizi boşa
harcadık. İmkânsız bir umutla çabaladık. Özgür kalsa ne güzeldi
her birimizin ruhu oysa. Tuvale dökülmüş, acısını saçlarına akıtmış
bir kadın; düşlerini özgür bırakıp acılarının esaretinden kurtulmuş
ama toplumun her diğer üyesi gibi bir maske de o geçirmiş
yüzüne. Başarılı olamamış yazık ki. Sanır mısın maskelemek
kolaydır gerçek duyguları, hele bir de ortalığa saçılmışsa ey kadın!
Udo Hohenberger’in ‘’body and soul’’ adlı bu tablosu bana ‘’Acı
nedir?’’ sorusunu sorduruyor. Yapay bir hastalık mıdır
damarlarımıza kadar hissettiğimiz bu his? Kendimize kurduğumuz tuzaklarda bizi bekleyen yakın
bir dost mu? En derin kuyularımızda içimizde tutuşup istenmeyen bir aydınlık oluşturan bir hain
mi? Kızıl saçların arasına çizilmiş simsiyah karmaşadır bence acı. Hep kafatasının altına gizlenen
ve bizi kontrol etmeye çalışan, ruhumuzu bedenimizle sınırlandıran çok özel bir histir. Kontrol
edilebildiğinde özgür ruhun en büyük kamçısıdır. Küçücük agresif bir top gibidir; kafanı karıştırır,
sınırlar çizer, yorar seni. Bir defa ele geçirdin mi en büyük kozun olur bir yandan da.
Damarlarında dolaşır, ciğerlerine dolar, gözlerine dolar belki ama güçlü tutar seni.
Maskelenmesine gerek yoktur aslına bakarsanız. Hepimizin birer küçük agresif topu var
gözlerimizin ardında. Maskenin ardına atıp güçlü rolü kesmenin de bir mânâsı yoktur. O
yüzündeki maske en büyük göstergesidir güçsüzlüğünün. Acının seni ne kadar küçük
hissettirdiğinin en büyük kanıtıdır. Seni nasıl da ele geçirmiş olduğunun… Oysa maskesiz ve
gizlenmemiş acılar ne kadar da cesurdur. Ağlamak da cesurdur hatta. Acı çekmek de çok
cesurdur boyunduruk altına almadıysa ruhunu. Her acı sıra dışıdır ve güzeldir çünkü. Bir gün
herkes anlayıp bu gerçeği, maskelerini mutfak çöplerine atsalardı ne olurdu? Tekrar nefes
aldığını hissedebilene kadar ağlayıp şiş gözlerinden gurur duyarak adımlasalardı hayat
koridorlarını. O zaman eskisi kadar acı kalır mıydı acı?
Acıya güç veren biziz aslında, onu bu kadar umursayarak. Niyetim asla acıyı küçük görmek değil,
benim de küçük agresif bir topum ve maskem var. Ya şu an yaptığımız kadar yüceltip kalbimizin
ortasına koymasaydık onu ve ayıpmış gibi gizlemeye çalışmasaydık o zaman acı kendini bu kadar
büyük sanır mıydı? Biz izin vermeseydik bizi gerçekten bu kadar küçültebilir miydi? Bu kadar
önem vermeyip gerçekten normal bir şey olduğunun farkındalığını geliştirebilseydik bizi bu kadar
yaralayamazdı. İnsanlık ne kadar değer verip yüceltirse bir olguyu o, o kadar ayağına takılır.
Cesur olup yüzleşmek tek yoludur özgür olmanın. Şairler gibi; şiirlerine acıyı sos yapalar.Öylesine özgürce söylerler ki acılarını. Bu onları dünyanın en cesur adamları yapar fikrimce.
Hatta bazıları da rahatlamak için yazar. Şiirin sosu olmaktan çıkar acı. Şiir ta kendisi olur acının.
En çok da onlara özenirim. Öyle açık öyle özgür olabilmek isterim hep, acının oluşturduğu
çerçeveyi kırıp bir adım ötesine geçebilmek. Damla damla sayfalara akıtabilmek…
Özgür bir ruh bir çerçeveyle kısıtlanamaz. Bu çerçeve bir maske de olabilir, acının çerçevesi de
bedenlerimiz de. Kendimize, ruhumuza, bir iyilik yapıp yüzümüzdeki maskeleri çıkartalım. Çirkin
sanıp etraftan sakındığımız tüm o şeylerin aslında ruhumuzun çok güzel bir parçası olduğuna
kendimizi ikna edelim. Hepimizi yoran bu mükemmelmiş gibi(!) davranma çabasından
vazgeçelim. Asıl mükemmel olan asi ve yaralı ruhlarımız çünkü. Acıyı, öfkeyi, sevinci ve
farklılıkları gizlemeyelim artık. Maskelere ‘’Güle güle.’’ demek dileğiyle…
KAYNAKÇA
‘’Udo Hohenberger-Body and Soul-2018’’.WİDEWALLS. y.y. t.y. Web. 5 Kasım 2019.",8.0,2.0,3.0,3.0
1039,ENES KOÇ 21702217,,"Hayatınızda her şey normal ve olağan bir şekilde ilerlerken aniden içinizin
en derinliklerinden gelen “Hayır, senin yaşantın ve doğruların bunlar
değil.” diye bir fısıltı duysanız kendinizi nasıl hissederdiniz? Bu fısıltı
sonrası kendinizde hangi değişimler meydana gelirdi? Bu sorular benim
tüylerimi diken diken eden sorular. Bu soruları duyduğum zaman şu ana
kadar yaşadığım ve yaşayacağım her şeyi sorgulamam gerektiğini
hissediyorum. İçimden gelen bu karşı konulamaz “sorgulama” hissinin
etkisine kapılıyorum ve hayatımdaki her doğruyu sorgulamaya başlıyorum.
Sorgulamalar bir kez başlayınca zaten durdurulamaz bir hale geliyor. Yeni
halimize bürününceye kadar içimizde bir savaş başlıyor. Velev ki bu oluş
kişiden kişiye göre değişen bir niteliğe sahip. Ancak bu oluşun anlatımını
mümkün olabileceği kadarıyla ortak paydaya seslenerek şekillendiren
Lamia Berrada Berca’nın eseri Kant ve Kırmızı Elbise benim bu oluşa
karşı bakışımı yeni bir boyuta taşıdı.Düşünsenize, her zamanki gibi sıradan başladığınız bir günde birden bire
bir farklılık hissediyorsunuz ve o sizin hayatınızı çok farklı bir yere
sürüklüyor. İlk bakışta abartı gibi gözükse de aslında benim hayatım da
öyle oldu. Yaşantımda farklı olan şey ise inandığım doğrulardan birisiyle
ilgiliydi. O an fark etmiştim ki o doğrunun aslında mantıki anlamda yanlışı
var, öyleyse doğru olamaz. Aslında basit bir şeydi ve yanlışmış, deyip
geçebilirdim ama şunu fark ettim, hayatımda sorgulamadığım birçok şey
var ve ben onlara inanıyorum. Bu beni o an biraz üzdü zira
sorgulamamaktan ötürü aklımı kullanmıyordum ve bundan dolayı kendimi
aptal bir insan olarak gördüm. Ama aptal bir insan olmak istemiyordum,
iyi ve entelektüel bir insan olmak istiyordum. Hayalimi gerçekleştirmek
için doğrularımı sorgulamam gerektiğini fark etmişim ancak bu da benim
zararıma olabilirdi. Çünkü yaşantımı temellendirdiğim doğruların
yıkılması yaşantımı da yıkabilirdi. Fakat bu riski göze aldım ve kendi
doğrularımı sorgulamaya başladım. Tıpkı romanda Aminata’nın büyük
filozof Kant’ın sözü “Aklını kullanmaya cesaret göster” ile kendi
doğrularını sorgulamaya başlaması gibi. O da biliyordu bununla beraber
içinde ve çevresinde bir savaş kopacaktı ancak zihinsel olarak özgür
olmadıktan sonra yaşamanın anlamı olmayacağını o da biliyordu.Sorgulamaya başlamıştım artık. Tek tek sorguluyordum her doğrumu. Eğer
yanlışsa doğru olanını bulmaya çalışıyordum. Tabii bu süreçte çatışmalar
da başlamıştı. Her ne kadar bilge insan olma yolunda emin adımlarla
ilerlesem de bu çatışmalar beni yıldırmaya çalışıyordu. O zamana kadar
öğrendiğim her doğruyu kendime temel edinmiştim sonuçta fakat şimdi
elimde bir balyoz ile bu temellere sertçe vuruyordum. Çürük olan temeller
yıkılıyordu ve onların eksikliği iç dünyamı sarsıyordu. Onların yerine yeni
temel yapmalıydım ancak bu hızla olabilen bir şey değildi. Sonuçta bir
şeyi yapmak uzun ancak yıkmak ise çok kısa sürer. Kendi içimdeki bu
çatışmaya göğüs gererken dışımda da bir çatışma içindeydim. Çevremdeki
bireyler yaptıklarıma karşı çıkıyorlardı. Bunun sebebi; inandığımız
doğrular aynıydı lakin ben o doğrulara başkaldırıyordum ve bu durum
onları rahatsız ediyordu. Bunun neticesinde yaşam koşullarım ve
psikolojik durumum kötüleşiyordu. Ancak tüm bu olanlara rağmen ayakta
durmaya devam ediyor ve bu çatışmanın galibi olacağım inancıyla sürekli
moralimi yüksek tutmaya çalışıyordum. Zira kazandıktan sonrasının çok
güzel olacağına inanıyordum. Aminata da benim gibiydi. O da içinde olan
savaşla beraber dış çevresi ile olan savaşa rağmen dik duruyor ve pes
etmiyordu.Bu çetrefilli çatışmalardan sonra ise yeni benliğime ulaşmıştım. İçimdeki
çatışmalar bitmiş ve kendime tamamen sorguladığım doğrulardan oluşan
temellerle inşa etmiştim. Çevremle olan çatışmam bitmiş ve herkes
kabullenmişti beni. Onlara göre her ne kadar uygun olmasam da beni
mutlu görmeleri onları da mutlu etmişti. O anda aklıma bunların başladı ilk
an gelmişti. O an ne kadar tedirgin ve kötü hissettiğim gelmişti aklıma.
Her ne kadar zorluklar çeksem de kendi benliğime ve hayalime sonunda
ulaşmıştım. Tıpkı Cristopher Colombus’un hayallerini süsleyen Yeni
Dünya’ya ulaşması gibiydi bu. Ya da Aminata’nın sonunda o üstündeki
kara örtüyü atıp kendi doğrularına ulaşması gibi. Ne olursa olsun, ister
baskı, ister tehdit, hiçbir şeye bağlı kalmayıp hür irademiz ve cesaretimiz
ile doğrularımızı bulmalıyız.
KAYNAKÇA:
Lamia Berrada Berca. Kant ve Kırmızı Elbise.Maya Kitap.2018",8.0,2.0,3.0,3.0
5846,Muhammet Raşit Ayvenli,,"Her insan korkar bir şeylerden. Hiçbir şeyden korkmuyorum diyen ya kendini kandırıyordur ya
da korkmayı bilmeyecek kadar aptaldır bence. Küçük çocuklar örümcekten korkar mesela, küçük bir
bal arısından hatta geceleri kendi gölgesinden bile korkar. Biraz daha büyüyenler bu korkuları aşarlar
çünkü korkmasını gerektirecek bir şey olmadığını anlar. Ama onların da korkacak farklı şeyleri vardır;
annelerin terlikleri, babalarının sözleri… Ne kadar büyürsek büyüyelim yine de korkacak bir şeyler
buluruz; işsiz kalma korkusu, kaza yapma korkusu… Şimdi ben size herkesin korktuğu- korkmuyorum
diyenler vardır- ve korkması gereken bir şey söylüyorum. Ölüm… Kimine göre yeni bir Dünya’nın
başlangıcı olan, kimine göre bir hiçlikten ibaret, kaçılması, kurtulması, saklanılması imkânsız bir
gerçek. Belki de Dünya’daki en gerçek şey.
Herkes doğduğundan itibaren ölüme doğru bir yolculuk yapar aslında bunun farkında olmasa
da. Bazen beklediğimizden erken gelir bu ölüm, bazen umduğumuzdan geç bile gelebilir. Ama şurası
kesin, gelmediği olmuyor. Dünyanın en sağlıklı adamı da olsan, dünyanın en güvenli yerinde de olsan
seni bir şekilde buluyor. Ve insanoğlu bu kaçınılmaz olaydan hiçbir şeyden korkmadığı kadar
korkuyor. Peki, biz bu ölümden neden korkuyoruz hiç düşündünüz mü? Elbette korkmak için çok
sebebimiz var. Her şeyden önce sevdiğimiz her şeyi arkamızda bırakıyoruz. Annemizi mesela, bizi bu
yaşadığımız dünyada en çok seven insanı, her zaman yanımızda olan ve bizi bu dünyaya getiren
annemizi bırakıyoruz arkamızda sonra annemiz kadar sevdiğimiz babamızı, birlikte sopa yediğimiz
kardeşlerimiz bırakıyoruz arkamızda tabii ki korkacağız. Arkadaşlarımızı, akrabalarımızı ve hayatı
bırakıp gidiyoruz. Düşünün ki dönüşü olan sıradan yolculuklarda bile bir daha göremeyeceğimiz hissi
ağır gelir bize, ağlarız bazen. Ya bir de geri dönülemez olan yolculuğu düşünün. Tabii ki de korkmak
için sayısız sebepler var.
Ve bunca arkada bıraktığımız şey varken, gideceğimiz yerin meçhul olması korkutur bizi. Belki
dehşet verici korkuların bir sınırı olmadığı için çok korkuyoruz bilinmezden belki de bu Dünya’da
içimize dolan kötülüğün karşımıza dikilecek olmasından korkuyoruz, bilmiyorum. Ama korkuyoruz. Ve
bu bilinmezlik, bu şüphe insanı o kadar korkutuyor ki en hayalperest olanımız bile hayal kurmakta
zorlanır ölümden sonrası olunca mesele. Evet, bazılarımız ölümden sonra cennet gibi çok daha güzel
yerlere gideceğini, Dünya’da kavuşamayacakları şeylere kavuşacağını düşünüyor olabilir hatta bunları
düşünürken mutlu da olabilir. Fakat ölüm hissettirdi mi kendini bu mutluluktan eser kalmaz. Bunu
beni her zaman ölümün korkulacak bir şey olmadığını söyleyen dedemin ölümle pençeleştiği gün
yüzünde ve dilinde görmüştüm. Ne yüzü gülümsüyordu ne de ağzındaki dualarının sonu vardı. Korku
filmini andırıyordu ama ne filmdi yaşanan ne de anımsama. Gerçeğin ta kendisi, ölümün en gerçek
halini dedeme bakarak hissedebiliyordum. Acaba herkesin düşündüğü gibi tüm hayatı gözünün
önünden mi geçiyordu yoksa ölümün dehşeti tüm vücudunu sarmış mıydı bilmiyorum. Bildiğim ve
anladığım tek şey, ölüm korkusunun yüzünden gülümseme eksik olmayan dedemi düşürdüğü o
korkunç haldi.
Ölümden korkmamızın sebebi olarak iki şey söyledim ama bence ölümden korkmamızın en
büyük nedeni umutsuzluk. Nasıl umutsuzluk derseniz, korktuğumuz ne varsa hayatımızda üstesinden
gelebileceğimize dair umut besleriz içimizde fark etmesek de öyle değil mi? Tedavisi olmayan hastalık
deseler, tedavisi bulunur diye umut ederiz, iflas etmekten beş parasız kalmaktan korksak, bir yerden
yardım geleceğini ümit ederiz. Ama ölüm öyle mi? Çaresi ya da yardım alabileceğimiz biri var mı? En
basitinden şöyle sorayım: öldükten sonra bu Dünya’da dirileceğini ümit eden var mı? İşte bu yüzden
en büyük korku ölüm korkusudur. Ne bir daha sevgilinin elini tutabileceksin, ne bir daha anneninkucağına yatabileceksin ne de babanla muhabbet edebileceksin. Sevdiğin hiçbir şeyi bir daha
tadamayacak olmanın ümitsizliği, ölümü insanın en büyük korkusu yapar.",7.0,2.0,2.5,2.5
1329,Doğaç Eldenk,,"Bir Yer Var, Biliyorum
​ ​ ​ ​ ​ ​
Her insanın kendi hayatıyla ilgili sorunları var ve herkes istiyor ki bu sorunlar en kısa
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
yoldan çözülsün. Eğer ki bu sorunlar çözülemezse insanlar elindekini değil aklındakini
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
çözmeye çalışıyor. Bu, gerçek bir çözüm olmasa da insanın içini rahatlatıyor. Bunu en kolay
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
yoldan yapmanın yolu ise başka insanlar ile hissettiğin duygularını, yaşadıklarını paylaşmak.
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
Bunu yapmak insanın içini en rahatlatan şey de olsa, bir insanın duygularını bir başkasına
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
doğru bir şekilde aktarması çok zor. İnsan karşısındakine içindeki saklı patikayı , gizli
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
duyguları , göstermeden önce onu daha yakından tanımak istiyor.
​ ​ ​ ​ ​ ​ ​ ​ ​ ​ ​ ​ ​ ​ ​ ​
Bazen tek sorun bu olmuyor, bazen sorun kişinin kendisinde oluyor. Mesela insan her
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
zaman ne hissettiğinden emin olmayabilir. Duygular basit rasyonel ifadeler değil. Bırakın
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
karşınızdakine ne hissettiğinizi aktarmayı, bazen hissettiklerinizi kendinize
​ ​ ​ ​ ​ ​ ​ ​ ​ ​ ​ ​
kabullendiremiyorsunuz. Bunun en temel sebeplerinde mantık ve duygu arasındaki
​ ​ ​ ​ ​ ​ ​ ​ ​ ​ ​ ​ ​ ​ ​ ​
iletişimsizlik yatıyor. Duygular mantığı her zaman kabul etmiyor. Ama bir olurlarsa,
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
duygunun ve mantığın bir olduğu yerde huzur oluyor, sükunet oluyor, mutluluk oluyor. Lakin
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
bu ikisi ters düşerse işte bu zaman fırtınalar kopuyor insanın içinde. Bu fırtınaları
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
dindirmenin en güzel yollarından biri yazmak. İnsan yazdıkça içindekini açıyor. Yazmanın
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
konuşmaktan çok daha güçlü bir yanı var. Konuşurken karşınızdakinden bir beklenti içerisine
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
giriyorusunuz, fakat yazarken bu durum tam tersine dönüyor. Siz okuyucudan beklentinizi bir
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
kenara bırakıp sadece içinizdekileri aktarmaya odaklanıyorsunuz. Kaygılanmayı bırakıp
​ ​ ​ ​ ​ ​ ​ ​ ​ ​ ​ ​ ​ ​
sadece içinizdeki duygulara odaklanıyorsunuz. Akıl ve duygular arasındaki bağı engelleyen
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
en önemli sorunu aşıyorsunuz, kaygılar. İnsanin yazma kaygısı var mıdır ? Elbette var. Ama
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
bu kaygı, konuşarak aktarmaya çalıştığımızda karşılaştığımız kaygılardan epey farklı.
​ ​ ​ ​ ​ ​ ​ ​ ​ ​ ​ ​ ​ ​ ​ ​
Yazarken beklentiler anlatıcının tarafından tamamen okuyucu tarafına kayıyor. Bu şekilde
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
anlatıcı kendini daha özgür, daha rahat hissediyor.
​ ​ ​ ​ ​ ​ ​ ​ ​ ​ ​ ​
“Ağlasam sesimi duyar mısınız,
​ ​​ ​​ ​​
Mısralarımda;
Dokunabilir misiniz,
​​
Gözyaşlarıma, ellerinizle?
​​
Bilmezdim şarkıların bu kadar güzel,
​​ ​​ ​​ ​​
Kelimelerinse kifayetsiz olduğunu
​​ ​​
Bu derde düşmeden önce. “.
​​ ​​ ​​ ​​
Orhan Veli’nin bu kıtalarında gözüme çarpan, en çok hoşuma giden kısmı
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
“Kelimelerinse kıyafetsizliği” olmuştur. Ne de güzel anlatıyor aslında kelimelerin duyguları
​​ ​​​ ​ ​ ​ ​ ​ ​ ​ ​ ​ ​ ​ ​ ​ ​
ne kadar temiz, saf bir şekilde aktardığını. Ama bunu yeterli bulmuyor olsa gerek ki ağladığı
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
zaman onu okurların hissedemeyeceğini söylüyor. Bence kelimeler insanın duygularını
​ ​ ​ ​ ​ ​ ​ ​ ​ ​ ​ ​ ​ ​ ​ ​
aktarması için en anlaşılır araç. Ama buna rağmen insanlar duygularını gizlemek için elinden
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​geleni yapıyor mısralarda. İnsan kendini dışa açamıyor elinden geldiğince uğraşsa da. Keşke
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
herkes içindeki duyguları rahatça söyleyebilse karşısındakine. İnsanın duygularını
​ ​ ​ ​ ​ ​ ​ ​ ​ ​ ​ ​ ​ ​
paylaştıkça, bu duygular daha değerli oluyor. Ama olmuyor, dilimizin ucunda kalıyor bazı
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
sözler. Söyleyemiyoruz bir kelimeyi bile, donup kalıyor insan.
​ ​ ​ ​ ​ ​ ​ ​ ​ ​ ​ ​ ​ ​
Keşke şiirde de bahsedildiği gibi, “bir yer” olsa herkesin rahatça konuşabileceği,
​ ​ ​ ​ ​ ​ ​ ​ ​ ​ ​ ​​ ​ ​ ​ ​ ​ ​ ​ ​ ​
anlaşabileceği. Her şeyin rahatça söylendiği bir yer olsa. Bu şekilde insanlar duygularını nasıl
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
anlatacağını dert etmez kafasında. İnsanlar sorunlarını daha rahat çözebilir belki bu sayede.
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
Herkes günlük hayattan, bulunduğu yerden kaçmak, bu yerde yaşamak isterdi. Kim istemez
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
ki duygularını rahatça anlatabileceği bir yerde rahatça yaşamak ? Ama düşünüyorum da
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
acaba bu düzen gerçekten ideal olur muydu, herkesin duygularını açıkça belirttiği bir ortamda
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
düzen olur muydu ? İlk başta kulağa çok hoş gelse de, insanlar birbirleri hakkında sakladığı
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
duygularını da açıklamaya başlayacak. Eskiden çok iyi anlaşır gibi gözüken insanlar bir anda
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
can düşmanı olacaklar. Acaba doğru muydu duyguları gizlemek diye bir daha düşünecek
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
herkes. Ben de gerçekten düşünüyorum, acaba duyguları bundan mı gizliyoruz diye. Ama
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
sonra hatırlıyorum ki insan sadece nefretini ya da öfkesini gizlemiyor. Sevgisini de gizliyor.
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
Neden sevgimizi gizleriz ki ? Sevmek ya da sevilmekten daha güzel ne var bu dünyada ?
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
Neden söylemiyoruz sevdiğimizi, neden içimizde tutuyoruz ? Değer verdikçe kaybetmekten
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
mi korkuyoruz acaba, yoksa aynı miktarda sevilmemekten mi… Gene bazı beklentilere
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
giriyor insan, ondan söyleyemiyor güzel duygularını. Duygularına karşılık alamamaktansa,
​ ​ ​ ​ ​ ​ ​ ​ ​ ​ ​ ​ ​ ​ ​ ​
onları paylaşmayıp kendine saklamayı tercih ediyor insan. Acaba doğru olan bu mu yoksa her
​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​
şeyi açıkça yaşamak mı, zaman gösterecek insana….
​ ​ ​ ​ ​ ​ ​ ​ ​ ​ ​ ​",5.0,2.0,2.0,1.0
5765,Nazlı Hilal Mazılıgüney,,"Büyüdüğümü ne zaman anladım? Bana hep “yaşımın çocuğu” olmadığım söylendi;
olgunmuşum, akıllıymışım. Hatta biraz fazlaymış bu olgunluk hali. Küçükken yetişkin
insanlara akıl hocalığı yapmak, onlara iyi gelmek, sırdaşları olmak beni mutlu ederdi. Tüm
insanların iyi olmayı hak ettiğini düşünürdüm ve onların derdini kendi derdim sayardım.
Olgunluğu benimsedim ve sevdim, benim bir parçam oldu. Bu sayede aile problemlerinin
içinden kendimi çıkarabiliyordum. Zar zor sığdığım odam, kedim ve günlüğüm bana yeterdi.
Kimseye ihtiyacım olmamalıydı. Küçük Nazlı büyümüş halinden daha olgun ve güçlüydü;
her sorunu içinde çözebilirdi, çocuklaşması ve ağlaması ise kendi koyduğu bir yasaktı.
“Dün gece yaralı küçük bir kız bulunmuş
Etrafına sarı kurdeleler sarılmış
Son bir kez süslemek istemiş onu büyükler
Yine yasaklarıyla...”
Dünyam siyah ve beyaz, insanlar iyi veya kötüydü. Ara renkler kafamı karıştırırdı, kırmızı ve
beyaz birleşince neden pembe oluşurdu? Zaten pembe kız rengiydi, narindi, bana göre
değildi. Yıllarca kendimi pembeden nefret ettirdim. Renkler konusundaki ilk arada kalışım
ise babamla oldu. Kendi hariç herkesi düşünen, iyilik meleği bir adam ve evine uğrayacak
vakit bulamayan bir işkolik. İnsanın iyiliği beyaz olması için yeter miydi, sorumluluklar ne
olacaktı; 6 yaşında babasından randevu almak için mektup yazmış bana kim, hangi beyazlığı
savunacaktı? Tüm kırgınlığımı bir ‘kuzum’ lafı ile sonlandırmayı öğrendim babam sayesinde,
yoksa onu affettiğimde mi büyümüştüm?
“Yaklaşıp yakından bakınca gördüm
Yatan benim küçüklüğüm ve ben büyüdüm”
Fark etmeden yıllarca baskıladım hislerimi ve aslında kendimi. İçimi açtıklarım karşımda
ağlarken onları teselli ettim; anlattığım her şey benim için normaldi, hayat deyip geçmek
lazımdı. Büyümüş de küçülmüş halimle; içime atarak, günlük yazarak hallettiğimi sandığım
her düşüncenin bir gün beni mahvedeceğini ve tüm insan ilişkilerimde karşıma çıkacağını ön
görememiştim. Varsın kuzumun yerini canım alsın, aşkım alsın. Birazcık anlaşıldığım
herkese çok bağlandım ve insanların acımasızlığını tekrar gördüm. Lafta kalan söylemler
sadece babam söylediğinde inandırıcıydı artık. Yalnızca canımı acıtma niyetiyle ağızlardan
dökülen kelimeler ise beni değil, küçük Nazlı’yı üzüyordu. Ne kadar üzülse de içimdeki
güçlü kız çocuğu çıkarıyordu beni her çıkmazımdan, aldığım hasara sessiz kalamıyor ve beni
koruyordu sanki. Babalar ve kızlarının parkta oynayışını izlerken ya da çok yalnız
hissettiğimde yine o sarılıyor bana, ondan uzaklaştığımda kendimde hissedemiyorum. Bugün
belki de ona en ihtiyaç duyduğum günleri yaşıyorum. Hak etmediğim bir ilişkiye karşı alttaNazlı Hilal Mazılıgüney
kaldığım her an için azarlıyor beni fakat yine de yanımda, bir yere gideceği yok. İlk defa
insanları değil kendimi affetmeye çabalıyorum; ağlaya zırlaya bıraktığım dansa geri döndüm,
annemle yok yere tartışmıyorum, yanında kendim olmama izin vermeyen herkese restimi
çektim. Uzun bir süreç olacağını bilsem de özüme döneceğim umudu yetiyor bana.
“Mutluluk başka kalplerde saklı sanırdı
Hep yarımdı, yanıldı”
Yanıldım, inkâr etmiyorum. Yanılmak da büyümenin bir parçası değil midir zaten? Özüme
döneceğim derken çocuklaşmayı kastetmiyorum, içimdeki kızı yeniden tanımak ve onu
dinlemek istiyorum yalnızca. Çünkü dinlemediğimde ne olduğunu zor yoldan gördüm, lise
boyunca onun yokluğunu hissettim. Büyümek onu atlatmak sandım ve yine yanıldım. İnsanın
özü çocukluğunda saklıymış meğer. Bir gecemi eski günlüklerime ayırdım, kolay olmadı
tabii ki. 5 yaşımdan başlayarak tekrar izledim hayatımı. Sildiğim her şey önümde sayfalarca
bana bakıyordu. Kendini ‘kaldırımda ezilmiş çiçek’ olarak tanımlayan kıza sarıldım önce.
Tüm duygusallığım, yalnızlığım ve olgunluğumla tekrar sevdim kendimi. Kendime hak
görmediğim, her defasında sabote ettiğim mutluluğu aslında ne kadar hak ettiğimi gördüm.
Bir tanecik hayatımız vardı, tek şans. Benim şansımı kimse kabusa çeviremezdi artık, izin
vermeyecektim. Bir söz verdim kendime. Gerekirse herkes gitsin, ben kendime yetmeyi
öğrenecektim. Ara renkler de olacaktı hayatımda; pembeyi de reddetmeyecektim, kabul
etmediğim narinliğine rağmen seviyordum onu. Daha da güçlenerek, hatalar yaparak,
kendimle yeniden tanışarak büyüyecektim.
“Kimse yeni yara açamaz artık
Çok canım yandı acımaz artık
Bugün düşerse yarın kalkar
Bu kız kendine acımaz artık”
Kaynakça
Model. “Sarı Kurdeleler”. Levlâ’nın Hikayesi. 2013.Nazlı Hilal MazılıgüneyNazlı Hilal Mazılıgüney",9.0,3.0,3.0,3.0
8521,KİTABIN İÇİNE KISA BİR SEYAHAT,,"şeklinde anlatmayayım ki diye düşündüm. Aynı kitap olsa bile herkesin farklı hikayesi vardır.
İşte bu da benimki...
Kasvetli bir İstanbul sabahına uyanmıştım yine. Nicedir olduğu gibi, bugünde hevesim
yoktu yatağımdan çıkmaya.Yataktan hafifçe doğrulup perdeyi araladım. Bilmediğim bir
şehirde, duymadığım bir dilde ‘günaydın’ demek isterdim insanlara. Büyük kentlerin bireysel
yalnızlık pazarında, duygusuzluğumu vermiştim satışa. Masanın üzerinde kalın bir kitap.
İsmine bakarsan ‘Kara Kitap’. Bir heves aldığım ve asla kullanmadığım ve hiç bir zaman ihtiyaç
duymadığım, ama ihtiyacım olduğuna inandırılan eşyalardan biriydi bu kitap. O anda içim
-kendi dünyama katlanamadığım için biraz da - sayfalarda erimek istedi. Önce son sayfayı
açtım.
“Hiç bir şey hayat kadar şaşırtıcı olamaz,yazı hariç” yazıyordu. Yazara katıldım. Ben
zaten büyük fikirlere katılan, fikri olmayanlardandım. Okumaya başladım. O kadar uzun
zaman okumamışım ki, cümlenin sonuna geliyor, başını unutuyor,başından başlıyor, sonunu
bağlayamıyordum. Sözcükler arasında kayboluyordum. Derken uyuyakalmışım.
Gözümü açtığımda, evi bir sıcak ekmek kokusu kaplamıştı. Burnumu yorgandan dışarı
çıkarmaya kalkmadan bir kadın sesi duydum. Kahvaltıya gelip gelmeyeceğimi soruyordu. O’na
ise bariton bir erkek sesi yanıt verdi.
-Hemen geliyorum.
Ne olduğunu anlayamadan kapım gürültüyle açıldı. İçeri giren kemik çerçeveli,
gözlüklü, uzunca boylu bir adamdı.
-Hepimiz seni bekliyoruz Töre
dedi.
Kafamda cümle toparlayabilmem, duruma uygun olan veya olmayan herhangi bir kelimeyi
seçebilmem mümkün değildi. O an çözümü eylemler dünyasına sığınarak buldum. Yabancıyı
takip ettim. Salona geldiğimde, hiç tanımadığım bir adam ve bir kadın beni bekliyordu. O an
anladım. Salonumdaki yabancılar aklıma yabancı, yüreğime tanıdıktı. İşte Galip, işte Rüya, işte
Celal abi. Rüya’nın güzelliği, Galip’in güven veren sakinliği, Celal abinin bilgece duruşu, sanki
yıllardır tanıklık ettiğim, asla yadırgamadığım bir oyunun ortasına atmıştı beni. Zil iki kere
çaldı. Rüya koştu, kapıyı açtı. Gelen ancak yüzünü televizyonlarda gördüğüm Orhan Pamuk’tu.
-Töre’ciğim bugün de senin zihnindemiyiz?
Diyerek güldü.Şimdiki aklım olsa cep telefonuna sarılır selfie’mi sosyal medyada paylaşırdım. Ancak
anlayacağınız üzere, astral seyahatte idim adeta. Rüya kızarmış ekmek sepetini bana doğru
uzattı. Bir irkilme ile tekrar uyandım. Burnumu yorgandan dışarı çıkardım, evi kokladım.
Kızarmış ekmek falan kokmuyordu.Rüyama ve Rüya’ya geri dönmek, uzattığı kızarmış
ekmekleri almak için, bir kaç saniye gözlerimi kapadım. Olmuyordu...
Madem ki, başlangıç noktam ‘Kara Kitap’tı. Öyle ise, bana yeniden heyecanlı kapıları
da o açmalıydı. Kitaba devam etmeye başladım. O anlayamadığım cümleler beni öyle bir
sarıp sarmalamıştı ki,ötelere gittim tekrar. Rüya’ya gittim, Galip’le konuştum, Celal abiyi
dinledim, Alaaddin’in dükkanından bir şeyler aldım. İstanbul oldum ben. Boğazın suları
çekildi, gazeteler okudum vapurlarda, altınlarımı düşürdüm, sonra tekrar buldum. Yine
kaybettim, yine buldum ama kendimi... Orhan Pamuk omuzuma dokundu. Ben yalnızlığımın
çaresini buldum. Bu yolculuk burada biter, yol bitmez ama, her kitapla yeniden başlar,
yeniden devam eder.
Töre Deniz Boybeyi",8.0,2.0,3.0,3.0
3845,Tuğba Tandoğan,,"Yaşam fonksiyonlarımız son bulmadığı sürece her insan canlı ve yaşayan bir varlık olarak kabul
ediliyor. Peki, gerçekten hepimiz yaşıyor muyuz? Olağanüstü Bir Gece kitabında Stefan Zweig,
oluşturduğu karakterinin bir gece içindeki değişimini ele alarak “yaşamayı” çok güzel anlatıyor.
Bunun üzerine kafamda bazı sorular beliriyor: İstediğimiz ve bizi mutlu eden bir hayatı mı
yaşıyoruz yoksa başkaları tarafından uygun görülen ve onları mutlu eden bir hayatı mı?
İnsanların takdirini kazanmak mı önemli, yanlış da olsa kendi çizdiğimiz yolda yürümek mi?
Aslında hepimiz bunları bazı zamanlar sorguluyoruzdur. Ancak sorgulasak bile birçoğumuz için
hiçbir şey değişmiyor ve aynı şekilde devam ediyoruz. Çünkü, bunlar sadece bize bağlı olan
şeyler değil. Aile olarak adlandırdığımız ve kan bağına sahip olduğumuz insanlar topluluğuna
olan görünmez bağımız ve sevgimiz onları hayatımızdaki önceliklerden biri haline getiriyor ve
karar mekanizmamızı etkiliyor. Tabii ki, aile ile sınırlı olan bir durum değil bu. Ancak ailenin
etkisinin, üzerimizde oluşan kısıtlamanın en temel nedenlerinden birisi olduğu da tartışmasız
bir gerçek. Ayrıca değişim, sadece bize bağlı olmadığı gibi, yanında risk de getiriyor. Değişim
bazı yıkımlara neden olmadan oluşamayacağı için bazı korkularımızı da oluşturuyor. Peki
yapamaz mıyız? Değişemez miyim? Gerçekten istesek ve gerçekten isteklerimizin peşinden
gitsek, sadece bir kere bu hayata sahip olduğumuzu ve onu bu şekilde harcamanın çok acı
olduğunu tam anlamıyla kabul etsek, inanıyorum ki tüm korkularımıza rağmen bir adım
atabiliriz. Kaybetmekten korkmamayı öğrenmemiz gerekiyor, galiba. Başka bir yönden bakalım
ve çoğunluğun normlarına göre uygun bir hayat yaşayan bir insanı düşünelim: Çevresince
kıskanılan bir güzelliği olan, insanlarla iletişim zorluğu olmayan, saygı duyulan, iyi bir işe sahipTuğba Tandoğan
ve sağlığı yerinde. Özetle, birçok insanın imrendiği bir hayat yaşayan bir kişiyi ele alalım.
Birçoğumuz bu insanın mutlu olması gerektiğine inanırız ve mutlu olmadığını dile getirmesi
halinde şımarık olduğuna inanırız. Fakat, buz dağının görünmeyen kısmında neler oluyor
sorusunun cevabını da gözden geçirmemiz gerektiğini unutmamalıyız. İnsanlara önyargılı
davranmamalıyız temalı kamu spotunu verdikten sonra, bahsettiğim “şımarık” kişiliğe
değinmek istiyorum: Çevresindekileri doğru bir şekilde nasıl idare edeceğini çözdüğü için
herhangi bir problemle karşılaşmadan, dengeleri koruyarak yaşayan bir robot ya da kendini
uygun bir forma uyarladığı ve duygu yoksunu bir halde olduğu için yalnızlaşan bir kişilik.
Zweig’in oluşturduğu karakter gibi, tam tersi bir halde gözükürken, yalnızlaşan ve yabancılaşan
bir insan. Girdiği bu girdaptan nasıl çıkacağını bilmeyen ve zamanla boşluğa daha çok düşen
bir kişi. Bu kişinin gerçekten yaşadığını nasıl söyleyebiliriz ki? Son dönemlerden birçok kişi asıl
mutluluğun, asıl yaşam duygusunun ve tatminin başkalarını mutlu etmekle olduğunu söylüyor.
Bilmiyorum, belki de haklıdırlar. Belki de başkalarının mutluluğundan besleniyor ve kendimizi
de bu nedenle mutlu yapıyoruz. Bu durum belki bencilliğimizin, belki de diğerkamlığımızın
sonucudur.
Bildiğim şey şu ki herkesin farklı düşünceleri, farklı idealleri olduğu gibi, kendisini mutlu
edebilen şeyler de farklıdır. Sonuçta her birimizin kendimize özgü bir karakteri var. Çoğunluk
kabul ettiği için normal olarak kabul edilenin dışında kalmak, kimseyi mutsuzluğa itmemeli ya
da istediğini yaşamaktan alıkoymamalıdır. Başkasının hayatını kısıtlamadığı ya da ona zarar
vermediği sürece bir insanın özgür olmaması için bir sebep olmadığına inanıyorum. Asıl
bakmamız gereken nokta, oluşturulmuş sosyal algıların dışında olup olmadığımız değil,
kendimizi nasıl sevdiğimiz ve nasıl mutlu olduğumuz olmalıdır diye düşünüyorum. Ve
soruyorum: Tüm engellere rağmen, neden denemeyelim? İkinci bir şansımız olduğunu ya da
olmadığını bilmiyorken, neden sadece ve sadece gerçekten yaşamayalım?Tuğba Tandoğan
Kaynakça
Zweig, Stefan. Olağanüstü Bir Gece. İstanbul: İş Bankası Kültür Yayınları, 2015.
Van Gogh, Vincent. Yıldızlı Gece. 1889. Yağlı boya. Museum of Modern Art. New York",9.0,3.0,3.0,3.0
3933,Ecem Karahan,,"Dünya adında bir gezegenden geliyorum
Sonsuz sayıdaki galaksilerin içinde, kendi küçük Güneş Sistemi’mizde yaşayan insan nesliyiz temelde.
Evrenin bu kısmında Dünya denilen bu küçük gezegende yaşayan uzaylılarız aslında. Ya da daha bilimsel
söylemek gerekirse; dil, din, ırk ve hayat tarzı gözetmeksizin homo sapiens sapiens’iz de diyebiliriz
kendimize. Dünya üzerindeki diğer canlılardan farklı düşünebiliyoruz ve yazılı bir insanlık tarihimiz var. Bu
özelliklerimiz sayesinde de Dünya’nın yönetimini ele geçirdik ve binlerce yıldır kendi isteğimize göre bu
eşsiz gezegeni değiştiriyoruz. Özellikle son iki yüzyıldır endüstrileşen üretim ve gereksiz hızlı tüketim
yüzünden Dünya’daki doğal yaşam dengesini bozduk ve belki de gelecek nesillerimizin bu gezegende
yaşamlarını sürdürmeleri bu yüzden imkansız olacak. Şimdi de insanlık olarak gözümüzü farklı rotalara
diktik ve kendimize yaşayabileceğimiz yeni bir gezegen arıyoruz. Diyelim ki bu hayalimizi gerçekleştirdik ve
insan nesli uzayda yaşamına devam edecek. Hala biz kendimizi insanlık olarak tanımlayabilecek miyiz?
Geçmişimiz, bizi bugüne getiren akıl mirasımız ne olacak? Kendimizi uzayda nasıl tanımlayacağız? Bu
sorular eminim ki hepimizin aklının bir köşesinde yer ediyordur. İşte tam bu noktada 2014 yılında
Christopher Nolan tarafından çekilen Yıldızlararası adlı film bence bütün sorularımıza kurgusal da olsa yanıt
veriyor.
Uzay ve bilinmezlik hep ilgimi çekmiştir ve son yıllarda artan çevre sorunları beni bu konularda daha fazla
düşünmeye itiyor. Her sabah okula gelirken yaşadığım şehrin üzerindeki kahverengi tabakayı görüyorum.
Sabahın erken saatlerinde daha belirgin oluyor bu renk değişimi. Mavi olması gereken gökyüzü, kahverengi
ve yoğun görünüyor. Her sabah bu manzarayı gördüğümde aldığım nefes bana kirli ve yapay geliyor. Size
de öyle gelmiyor mu? Çevremdeki insanlar da bu durumdan şikayetçi ama bu kirliliği biz yaptık. Hep daha
fazlasını isteyerek, daha fazla tüketerek biz neden olduk bu kirliliğe. Fabrikalar, rezidanslar, alışveriş
merkezleri ve yollar inşa edildi insan neslini mutlu etmek için. Peki ya ormanlara, parklara ve masmavi
denizlere ne oldu? Neden o bu güzelliklerle mutlu olmak yerine materyalizmin getirdiği geçici mutluluklara
takıldık? Sanırım bu soruların cevabını asla tam olarak bulamayacağım çünkü ben de tıpkı diğer insanlar
gibi, alışveriş yapmaktan çok hoşlanıyorum, geri dönüşüme yeteri kadar önem vermiyorum ve su, doğalgaz
gibi kaynakları bilinçli tüketmiyorum. Ama daha da kötüsü; benim de dahil olduğum yeni neslin en büyük
problemi de şu: bütün bunları önemsemiyoruz. Teknolojiye o kadar çok güveniyoruz ki, bir gün bir cihaz
icat edilecek ve hepimizi alıp yeni bir gezegene götürüp, bizi kurtaracak sanıyoruz. Ama en yakın
yaşanılabilecek koşullara sahip gezegen bile o kadar uzakta ki, oraya gidebilecek teknolojiye sahip olsak
bile, bizi taşıyan uzay gemisi yeni evimize ulaştığında hala hayatta olabilecek miyiz? Ben bu konuda biraz
umutsuzum. Biraz gerçekler hakkında düşünüp aslında hiç gelmez sandığımız o sona geldiğimiziEcem Karahan
21603442
farketmemiz gerek. Yıldızlararası’nın beni bu kadar etkilemesinin nedeni de bu sanırım. Bu günden geleceği
gösterip önlem almamız gerektiğini söyledi. Dahası, filmdeki zaman vurgusu da beni düşünmeye sevk etti.
Zaman göreceliyse ve değiştirilebiliyorsa, bunu yapabilecek teknolojiye geldiğimiz zaman geçmişe dönüp
değiştirmek istediğim olayları düzeltmek isterim. İnsan doğası işte. Yaptıktan sonra pişman olduğum
hatalarım var herkes gibi. Belki de zamanı doğru kullanabilmek ve yönetebilmek insan olmanın getirdiği bir
yükümlülüktür.
Bu Dünya’da ne kadar zamanımız kaldı bilmiyoruz. Sevdiklerimizle zaman geçirmek, kendimize ve
gezegenimize iyi davranmak ya da birini seviyorsak ona “seni seviyorum!” diyebilmek için hala ne
bekliyoruz? Zaman her saniye alehimize işlerken hala birbirimizi üzmek, gelecek nesillerimizin sağlığından
çalmak, Dünya üzerindeki en zeki yaşam formu olan insanlığa yakışmıyor bence. İnsanın yapısından gelen
bencilliği ve umursamazlığı bırakıp, doğayla barışmalıyız. Kendimi de eleştirmek gerekirse Dünya’yı güzel
yapan şeylere daha sıkı sarılmalıyım ki etrafımı da güzelleştirebileyim. Sevgiye, insanlara, yeşile, hayvanlara
ve yaşama daha sıkı sarılmalıyım ki gelecek nesillere en azından eskiden yaptığım hataları düzeltmeye
çalıştım, bu Dünya’yı daha güzel, daha yaşanılası bir yer haline getirmeye çalıştım diyebileyim. Ve bence,
hepimiz de bunu denersek, eskiden yaptığımız hataları düzeltemesek de gelecekte aynı hataları yine
yapmaktan kaçınmış oluruz.",9.0,3.0,3.0,3.0
2247,Geri Dönüşü Olmayan Seçimler,,"süratle yaklaşan bir tramvay görüyorsunuz. Kaygılı gözlerle etrafa bakınırken, birden
tramvayın ray değiştirmesini sağlayan bir manivela fark ediyor ve ona doğru tüm gücünüzle
koşmaya başlıyorsunuz. Ancak tam manivelaya elinizi uzatırken diğer rayda yine elleri bağlı
birini görüyorsunuz. Şimdi beş kişiyi kurtarmak için bir kişiyi feda etmek ile etmemek
arasında bir seçim yapmak durumundasınız.
""Tramvay İkilemi"" olarak adlandırılan bu hayali soruya kesin bir cevap vermek
oldukça güç. Zira ne beş insanın hayatlarını kaybetmesine seyirci kalmak ne de kendi elimizle
bir insanın ölümüne sebep olmak kabul edilemez fakat iki seçenekten biri gerçekleşmek
zorunda. Ben şahsen bu ikilem üzerine ciddi bir süre kafa yorsam da tatmin edici bir sonuca
varamadım. Kanaatimce hayatta böyle bir durumla karşılaşmamayı ummaktan öte
yapabileceğimiz pek fazla bir şey de yok. Neyse ki yaşamımızda tecrübe ettiğimiz ikilemler
bu kadar acımasız değil.
Ömrümüz boyunca pek çok kez, önümüzdeki yılları derinden etkileyecek seçimler
yapmak zorunda kalırız. Örneğin hangi lisede, hangi üniversitede ve hangi bölümde
okuyacağımız bizim elimizdedir. Bu kararları vermek için sayfalar dolusu bilgi araştırır,
onlarca insanın düşünce ve deneyimlerine başvururuz. İstediğimiz kadar düşünüp taşınalım,
içimiz hiçbir zaman rahat etmez. Nitekim herkes gibi bizim de özgün bir fıtratımız vardır ve
seçimimizin fıtratımızla örtüşeceğini önceden bilmek mümkün değildir. Dolayısıyla ileride
pişman olma ihtimali içimizi kemirir. Bazen daha zor seçimler de yaparız. Kişisel arzularımız
değerlerimizle çelişir ve kendi içimizde vicdani bir savaş veririz, tıpkı Emir'in tenha bir
sokakta Hasan'ın tecavüze uğrayışını izlerken verdiği gibi.
""Şimdi geçmişe bakınca, o sokağa son yirmi altı yıldır baktığımı fark ediyorum.""
(Hosseini 2014, 1) diye hatırlıyor o günü Emir. Babasının gözüne girme arzusuyla yaptığı
yanlış bir seçim, onu hayatı boyunca bırakmadı. Ne ironiktir ki, aslında Hasan'ı yalnız
bırakarak, babasının istediği cesur ve haksızlığa karşı sesini çıkaran bir evlat olmaktan
uzaklaştı. Yani Hasan'ı feda ederken kazanmayı amaçladığı menfaate de ulaşamadı. Peki
olayların böyle talihsizce gelişmesi Emir'in suçu muydu? Hayır, kesinlikle değil. Emir'in
pişmanlık duyduğu ve duyması gereken tek şey kendi yaptığı seçimdir.
Emir'in örneğinde olduğu gibi, hayatımızda bazen etki alanımızın dışındaki
sebeplerden ötürü işlerimiz yolunda gitmez. Ama biz isteseydik bu gelişmeleri
engelleyebileceğimize inanır ve pişmanlık duyarız. Bana göre, öngörülemeyen zararlı
neticeler doğru bir seçimi yanlış kılmaz. Mesela, eğer ihtiyacım olan bir zamanda nefsime
yenik düşüp bir arkadaşımın parasını izinsizce alsam, bu davranışımdan pişman olduğumda
iki seçeneğim olacaktır. Birinci ve en cazip seçenek en yakın zamanda parayı gizlice yerine
koymak, ikinci seçenek ise arkadaşıma gerçeği söylemek. Birinci seçenekte arkadaşım
durumun farkına varabilir, ikincisinde ise beni affetmeyebilir. Kısacası her iki durumda da
arkadaşlığım sona erme tehlikesiyle karşı karşıya kalacaktır. Ancak ben ikinci seçeneği tercih
ederim çünkü prensiplerim bana doğru olduğunu söyler. Arkadaşım beni affetmese bile bunun
sebebi daha önce gafletle verdiğim izinsiz alma kararı olur, yani son kararımdan pişmanlık
duymam. Zaten baştan beri bu prensiple hareket etsem, pişman olacak bir seçimim de
olmazdı.Nice farklı örneklerde de görüldüğü gibi, eğer pişman olmaktan korkuyorsak bunu
engellemek için atmamız gereken iki temel adım var. İlk olarak kendi doğrularımızı
belirlemeli ve seçim yaparken bu doğrulardan şaşmamalıyız. İkinci olarak da, eğer doğru
hüküm verdiğimiz halde kontrolümüz dışında şanssız olaylar gerçekleşirse pişmanlık
duymamalı, aksine kararımızın arkasında durmalıyız. Örneğin okuyacağım bölümü
belirlerken benim prensibim fıtratıma uygun ve mutlu olabileceğim bir meslek seçmekti. Bu
nedenle bir çocukluk tutkum olan matematiği seçtim. Bana başka meslekler tavsiye eden,
matematiği kötüleyen, sınav puanlarımın 'boşa gideceğini' iddia eden, 'aç' kalacağımı
söyleyen insanlar olmadı değil ama ben kendi doğrularıma sadık kalmayı seçtim. Bu
seçimimden henüz gayet memnunum ve en önemlisi de, bir gün gerçekten dedikleri gibi
maddi sıkıntıyla veya başka herhangi beklenmedik bir problemle karşılaşsam bile bu
kararımdan pişmanlık duymayacağıma inanıyorum.
Fatih Kaleoğlu
Kaynakça
Foot, Philippa. ""Trolley problem."" 22 Eylül 2015 tarihinde erişildi.
https://en.wikipedia.org/wiki/Trolley_problem
Hosseini Khalid. The Kite Runner. Londra: Bloomsbury Publishing, 2014.",10.0,4.0,3.0,3.0
1727,Zeynep Sağır,,"TURK101- 38
RİTİMDİR CANLI TUTAN
Sanat, bireylerin kendilerini ifade edebilmeleri için kullandıkları bir dildir. Bu dil kendi içinde
birçok alan barındırır. İzleyicilere görsel bir algı sunmayı amaçlayan resim sanatı, bu alanlardan biridir.
Resim sanatı, geçmişten günümüze birçok akım üretmiş ve değişik formlar ile karşımıza çıkmıştır.
Kullanılan malzemelerden, teknik, fikir ve renklere kadar her geçen gün gelişim gösteren bu dal,
bireylerin özgürce kendilerini, duygu ve düşüncelerini, vermek istedikleri mesajları ifade edebilmesine
yardımcı olur. Resim sanatı son zamanlarda modern sanat akımı üzerine yoğunlaşmaktadır. Bir
yandan realizm kokan dokunuşlar barındırsa da değişik form ve renklere bürünmüş eserler hemen
hemen her galeri veya sergide çoğunlukla gördüğümüz türlerdendir. Eskiden kullanılan soluk ve mat
renklerin yerini canlı ve çeşitli tonları ile kullanılan renkler almıştır. Amerikalı çağdaş sanat ressamı
olan Erik Jones, realizm ve modernizm akımını birleştirerek değişik tarz yaratan başarılı ve genç
sanatçılardan biri. Geometrik formlar ile resimlerini zenginleştiren sanatçının tablolarını incelerken,
bakmak ve görmek arasındaki farkı daha net anlayacak ve eserleri içinde derin bir yolculuğa
çıkacaksınız.
Erik Jones’u diğer sanatçılardan farklı kılan ve beni en çok
etkileyen özelliği eserlerinde geometrik formlarla yarattığı
bütünsellik, aralarındaki temas ve düzendir. Kullandığı renkler görsel
bir denge yarattığı gibi, oluşturduğu dinamik yapısı ile gözlerinizi tüm
eserde gezdirmenize neden oluyor. Her bir renk ve temsil ettiği
geometrik form sizi kendine ne kadar tutsak etmeye çalışsa da farklı
dokunuş ve fırça darbeleri ile sizi tek bir yöne yöneltiyor; kullandığı
figür ve portreler. Figürlerinin çevresinde dans edercesine duran ve
bir hareket yaratan renkler ile tonları sayesinde figürü daha net
algılayabiliyoruz. Bu etkili yöntem size görsel bir karnaval yaratırken
çizilen realistik figürler sizi bir anda başka bir akımın içine sürüklüyor.
Odaklandığınız noktayı sorgularken etkileyici biçimde çizdiği gözler ve surat ifadesinde anlam ararken
buluyorsunuz kendinizi. Orkestraya benzetirim Erik Jones’un resimlerini. Birçok müzik aleti vardıriçinde tıpkı kullandığı çeşitli renkler ve tonlamalar gibi. Hepsi bir bütün haline gelir ve sizi tek bir yere
odaklar; müziğe, yani asıl vurgulamak istediği kadın
figürüne.
Resim sanatı yeni teknikler geliştirdikçe, kullanılan
malzemelerin kullanılış şekilleri de değişerek farklı tatlar
yaratmaya başladı. Bunu her ressam kullanmasa da, resme
hareket kattığını düşündüğüm tuvalde açı değiştirme Erik
Jones’un sık sık kullandığı bir yöntem. Bana hissettirdiği
duygu algılarımda bir denge yaratıyor. Kullandığı mat ve
canlı renklerin büyülü birlikteliği sizi tek bir noktaya
hapsettiği için etrafında hareket yaratan tuvalin açısı resmi
kendi içinde dengeliyor. Resimlerindeki en çok göze
çarpan ve incelerken ele aldığım kelime ise devamlılık.
Asimetrik ve simetrik geometrik formların yarattığı ritim
duygusu size hareketin hiç bitmeyeceği hissini veriyor.
Çağdaş akımın etkisinde oluşan yeni tarzlarda en çok hoşuma
giden ise bazı eserlerin geleneksellik barındırıyor olması. Geleneklerimiz
bizleri, geçmişimizi ve hikâyemizi yansıtır. Geleneksel sanat yapıtlarını
incelediğimiz zaman her bir dokunun, vuruşun bizden bir parça olduğunu
görürüz. Birbirinden farklı geleneksel sanatımız bizlere renk kattığı gibi
resimleri de farklı bir eser kılıyor. Erik Jones, farklı desen, doku ve
objeleri yer yer eserlerinin bir parçası olarak karşımıza çıkarıyor. Kendi
ilke ve tarzının dışına çıkmadan amacına ulaşmayı hedefleyen ressam
size gelenekselliğin modernizemle kombinasyon yaratıp muazzam bir
tablo yaratabileceğini de kanıtlamış oluyor. Her bir resmini heyecan
içinde incelediğim değerli çağdaş sanatçı Jones, eserlerinde bana
yaşamın hareket ve canlılık gerektirdiği duygusunu veriyor. Eserini canlı
tutmayı renklerin ritmi sayesinde başaran sanatçı, devamlılık olgusunun örneklerini görsel biçimde
karşımıza çıkarıyor. Hayat gibi Erik Jones’un eserleri. Hayat da bir ritim ister, canlı kalabilmek için.
Renk ister koyusu, açığı ile denge içinde yaşayabilmek için.",9.0,3.0,3.0,3.0
361,Yegane Gücümüz: Umudumuz,,"kapkaranlık, içimizdeki hava çok kapalı, gözyaşlarımız yağmur olup üzerimize yağıyor ve
güneş yüzünü bir türlü göstermiyor. Dalgalar bizi nereye sürüklüyorsa oraya savrulurken
kırık dökük bir kayığın içinde var gücümüzle tutunmaya çalışıyoruz... Tam karamsarlığa
teslim olup, pes edeceğimiz anda çok uzaklardan bembeyaz bir ışık görünüyor. ""Bu fırtınada
o ışığa bu kırık dökük kayıkla ulaşabilir miyim yoksa beni zar zor su yüzeyinde tutan kayığım
ben kürek çekmeye çalışırken parçalanır mı?"", ""Bu koca deniz, bu iri dalgalar beni bir çırpıda
yutar mı?"" gibi sorular beynimizde yankılanırken, birden içimizden kopup gelen bir güç
ile asılıyoruz küreklere. Sanki karamsarlığa hiç teslim olmamışçasına boğuşuyoruz dalgalarla
ve sonunda varıyoruz o bembeyaz ışığın olduğu güvenilir yere. İçimizdeki gücü tetikleyen bu
bembeyaz ışık oluyor ve bir bakıma hayatımızı kurtarıyor...
O bembeyaz ışığa ""umut"" deniyor bizim hayatlarımızda. Küçücük tohumu toprağa
ektiğimizde büyüyüp kocaman bir ağaç olacağına, her yağmurdan sonra bir gökkuşağı
çıkacağına ve her gecenin bir şafak vakti olacağına bizi inandıran yegâne gücümüz,
umudumuz aslında. Umut; küçük bir çocuk düştüğünde yardımına koşan anne gibi aslında.
Kaldırıyor bizi düştüğümüz yerden, ""Canın acıdı ama yola devam etmelisin!"" diyerek
elimizden tutup ilk adımlarımızı attırıyor ve sonra bırakıyor elimizi. O dakikadan sonra yola
devam edip etmemek bize kalıyor. Bazıları ""Canım yanıyor, başaramıyorum."" diyerek gözardı ediyor içindeki gücü, umudu. Kendi karanlığında o kadar kayboluyor ki elinden tutup onu
kaldıranı da, denizdeki o beyaz ışığı da görmüyor, göremiyor. İçinde umudu olmayanlar, o
gücü bulamayanlar hayattan bir bir siliniyor. Hayatın tüm yükü omuzlarına katbekat daha
fazla biniyor çünkü.
Bir de umuda sıkı sıkı tutunmayı başarabilenler var. En ""Bunun çözümü bulunamaz.""
denen durumlarda içindeki güce sıkı sıkı sarılan insanlar onlar. Kapkaranlık denizde onları
güvenli limana çağıran ışığın, düştüklerinde ellerinden tutup kaldıran elin kıymetini bilip,
görmezden gelmeyenler… Ve hatta uzayda, bir hiçliğin ortasında dahi, elinde kendi bedeni ve
kısmen çalışan bir yaşam modülünden başka bir şey olmadığı zamanda bile, umuda sarılabilen
bir “Marslı” var mesela. Kendimi en biçare, en güçsüz ve yalnız hissettiğim zaman beni
ayağa kaldırıp, güzelce nasihat vermekten ziyade şöyle yüzüme bir tokat çarpan biyoloji
mühendisi bir astronotun;“Marslı” nın hikayesi (Weir, 2016)... “Ben „yok‟a sahibim şu an,
hiç yok olan bir şeye sahip oldun mu?! Göz alabildiğince sonsuzluk düşün, görebilir misin?
Nefesin bile bir motora muhtaç oldu mu? Bedenimden ağırlığımı bile aldılar… Öyle ki ben
kendi ağırlığımla şöyle ayağa kalkıp “Başlıyoruz, bu ilk adımdır.” bile diyemiyorum. Şu
küçücük modülden çıktığım an yer çekimi yok, ağırlığım yok ve kendimi hissedemiyorum;
konuşuyorum duyulmuyor, çığlığım kocaman bir sessizliğe gömülüyor. Gözyaşım bile
yüzümde kalmıyor, ıslanamıyorum, şöyle yağmurun altında bir güzel ıslanırsın ya,
ıslanamıyorum, kuruyum. “ ‟Kupkuru; çölün ortasında sahrasız bir kaktüs kadar‟ diyeceğimlakin eminim kaktüs halimi görse, şükredecek haline.” diye haykırdı, haykırmak istedi Mark
sayfalarca, ama bir tek ben duydum sesini, bir tek ben anladım.
Ama aslında haykıran Mark değildi belki de bendim. Ben onun yerine umutsuzluğa
kapıldım, ben korktum, ben haykırdım içimden. O hiç ağlamadı, karamsarlığa teslim olmadı,
umudunu hiç yitirmedi. Sadece dimdik durdu ve “yarattı”. Kendi nefesini, yağmurunu,
rüzgarını hatta toprağını kendi yarattı Mars‟ta. Ben şaşkınlıkla durdum izledim. Benim, hatta
çoğu insanın kendini ölüme terk edeceği bir durumda; toprak oldu üretti, yağmur oldu yağdı,
rüzgar oldu esti. Umudun neler doğurabileceğini oturup düşündüm uzun uzun, umut sadece
bir insan hayatı kurtarmadı; yeni bir insan yarattı.
İrem Merve Makinacı
KAYNAKÇA
 Weir, A. (2016). Marslı. (E. Aygün, Çev.) İstanbul: İthaki.",8.0,3.0,3.0,2.0
6463,Mahsume Zeynep YAYCILI,,"Türkçe 101-1 Ödev 2- Roman
Başak Berna CORDAN
22.06.2015
İÇİMİZDEKİ GÜÇ
Halide Edip Adıvar’ın kitaplarından olan Vurun Kahpeye Aliye
adındaki İstanbullu genç bir öğretmenin, Anadolu topraklarında
yaşadığı içler acısı bir durumu anlatır. Romanı okuduğum zaman
aşkla karışık olan vatan sevgisini ve inanılan doğrular uğruna
gösterilen çabanın ne kadar önemli olduğunu anladım. Kimsenin
gitmek istemediği Anadolu topraklarında topraklarını toprak,
evlerini evi benimseyeceğini ve oradaki çocuklar için bir ana bir ışık
olacağını belirten Aliye bu amacına ulaşmak için korkusuzca her
zorluğun üstesinden gelmiş ve bir güneş gibi doğmuştur Anadolu
topraklarında. Her ne olursa olsun kendimize olan güven, inançla
karşılaştığımız bütün zorulukların üstesinden harcadığımız çabalar
sonunda gelebileceğimizi çok iyi anlatan eşsiz bir roman.
Hayat, o kadar acımasızdır ki uğruna savaştığımız isteklerimizi
bize verememek için önümüze büyük engeller çıkarır. Düşüncemizin,
inançlarımızın benimsenmediği dışlanma duygusunu hissettiğimiz
ortamlarda bulunabiliriz. Karşılaştığımız zorluklarda sığındığımız en
güvenilir limandır kenimize olan güvenimiz ve cesaretimiz. Güven ve
inanç duyguylarını barındırmayan insanın hayattan aldığı haz anlık
mutluluğuyla kısıtlıdır. Uğruna savaştığımız mücadele verdiğimiz en
ufak bir şey bile aslında hayatımızın temeline kök salmaktadır. Peki,
ya bu güven, inanç, cesaret gibi hayatımızın temelini oluşturan
yapıların başında ne gelir? Şüphesiz ki; umut! Umutsuz bir insan
içinde barındırdığı cesareti, inancı ve hayata dair olan hadeflerini
açığa çıkaramaz. Umuttur içimizdeki devasa dürtü. Anadolu
topraklarına giden Aliye içinde beslediği hedeflerini geliştirme
umudu olmasaydı gelebilir miydi onca zorluğun üstesinden?
Kesinlikle hayır. İnsanoğlu bazen amaçlarına ulaşmadan önce hayatın
acımasızlıklarıyla dolu okyanusun ortasında bulur kendini. HerYAYCILI2
saniye acımasız dalgalara doğru kulaç atması ve umuduna dört eller
sarılması gerekir çünkü umuttur oksijensiz kaldığımızı hissettiğimiz
an bize nefes olan.
Hayatımızın ışığına olan yolculuktur umut. Hayata gözlerimizi
açtığımız anda başlar sıkıntılarımız. Kim inkâr edebilir ki sıkıntısız
bir hayatının olduğunu? Doğumdan ölüme kadar akan hayat
pınarında umudumuzdur karşılaştığımız sıkıntıların üstesinden
gelmek için kullandığımız silah. Her ne yaşarsak yaşayalım sıkı sıkıya
bağlıysak umudumuza tüm dertlerimiz yok oluverir umudun
parıltısıyla. Bazı insanlarını pusulası umutsuzluğa doğrudur. Tek
doğru karşılaştığı engeller hayatının gerçeği olması ve bunları aşmak
için herhangi bir çaba sarf etmemeleridir. Bir kere geliyoruz bu eşsiz
güzel dünyaya karşılaştığımız zoruluklardır her anımızın değerli
olmasını sağlayan. İstediğimiz her şeyi çok kolay elde etseydik
hayatımız çok mu güzel olurdu? Doğduğumuz anda çabanın ne
demek olduğunu anlamadık mı? Nefes almak için çırpınan küçücük
kalbimiz, annemizden ayrıldığımız o an. Bunların hepsi aslında
çabalamanın, umudun ne kadar da önemli olduğunu gösteriverdi bu
güzel hayata gözlerimizi açtığımızda…
Masallarda anlatılan hayatın tozpembe kokusunu ciğerlerimize
çektiğimiz anda hayatın sert tokatıyla karşılaşırız. Çok istediğimiz,
uğruna gecemizi gündüzümüzü verdiğimiz amaçlarımız
gerçekleşmediği zaman içimizdeki umut filizlerinin köklerini
kurutmamalıyız. Her son yeni bir başlangıçtır. Huzurun, sevincin,
mutluluğun bir yerlerde bizi beklediğinin habercisidir umut.
Umudunu kaybeden bir insanın kalbini ne tekrardan öylesine etkili
attırabilir ki? Kim güldürebilir gözlerini tekrardan öylesine parlak?
Şüphesiz ki; içinde büyüttüğü umut filizinden başka kimse onu
hayata öylesine sıkı bağlanmasını sağlayamaz. Bütün bunlar değil
midir umudu böylesine esrarengiz yapan?
Acımasız hayat! Ölüme beş dakika kalan bu hayat yolcuğumuzda
neden bağdaş kuruyoruz ölüme? Her saniyemizin değerini bilmeli
içimizdeki umut ışığını söndürmemeliyiz. Unutmamalıyız ki umutsuz
bir hayat karşılaştığımız her zorluğu benimsememize neden olur.
Uyanacağın yeni bir güne, seni kavrayan eşsiz gökyüzüne sahipsen
hâlâ yaşamaya dair bir umudun var demektir. Umudunla hayatını
daha da güzelleştir.",5.0,1.0,2.0,2.0
319,AYŞENUR AKÇALI,,"Hepimiz hayallerimizle büyür ve onlar sayesinde hayata tutunma gücü buluruz
aslında. Bir çocuğun resim defterine çizdiği dünya gibi bizler de kendi hayallerimizi bir
deftere çizeriz. Bazen resmimize bir simge bile ekleyemeyiz. Bazen ise saatlerce yeni
ekleyeceğimiz simge için en güzel yeri ve en güzel renkleri ararız. Fakat ne olursa olsun
defterimizi her açtığımızda resmimize bakıp onun gerçekleşme ihtimaliyle mutlu olur ve
günümüzün daha da güzel geçmesini sağlarız. Büyülü kalemlerle çizilmiş, renkleri eşsiz
olan dünyamız bize kollarını açar ve orada günlerimizi geçirmemize izin verir. Bu dünyayı
o kadar güzel çizer ve renklendiririz ki asla bozulmayacağına ve ne olursa olsun sonunda
bu büyülü dünyaya ulaşacağımıza inanırız.
Bazen öyle hayal defterlerine denk geliriz ki içerisindeki cesaret bizi şaşkına
çevirir. O defterlerin sahipleri Tanrı’nın kutsadığı ve özel yetenekler verdiği insanlardır.
Onlar öyle hayaller kurarlar ki engelleri, hayal kırıklıklarını, başarısızlıkları
önemsemezler. Hayattaki güzellikleri görür ve hayallerine ulaşmak için her yolu denemek
isterler. Onlar cesaretleriyle hayal defterlerini süslemiş olanlardır. Aslına bakarsanız
onlar bizim eksiklik diye adlandırdığımız şeylerle dünyaya gelenlerdir. Fakat onlar
bedenlerindeki eksiklik denilen şeyleri umursamaz ve hayallerine ulaşmak için onlara
ihtiyaçları olmadıklarına inanırlar. İnsanları dinlemez ve görmezler. Başkalarınınyapamazsın deyişlerine kulak asmadan sadece hayal defterleriyle konuşurlar ve bu
sayede kimsenin inanmadığı şeyleri başarırlar. Kimisi bacakları tutmadan milli basketbol
oyuncusu olur. Kimisi ise kolları olmayan bir yüzme şampiyonu... Onlar eksiklik diye
adlandırdığımız şeyleri inançlarıyla savaştıranlardır ve bu savaşta onların eksiklikleri
inançları karşısında kör bir kılıca benzer. Fakat bu savaşta kaybeden yoktur çünkü onlar
eksikliklerine de kucak açarlar. Birlikte hareket eder ve inançlarıyla eksikliklerinin
uzlaşmasını sağlarlar. Aslına bakarsanız hiçbir zaman bir tarafın diğerinden üstün
gelmesine izin vermezler. Onların inançları ve eksiklikleri arasında hep bir denge vardır.
Fakat hayatlarındaki bu denge anlatıldığı kadar kolay değildir. Onlar da yıpranır ve
başarısız olurlar. Onlar da düşer ve kalkmak için yardım beklerler. Bazen öyle anlar gelir
ki onlar için, gerçek acının bir uzuvla eksik yaşamanın değil de acı dolu gözlerle
bakılmanın olduğunu öğrenirler. Büyük işler başaranlarından tutun da üç yaşlarındaki bir
çocuğa kadar hepsi aynı muameleyi görmüştür hayatlarında. İlk muameleyse yolda
yürürken insanların bakışlarının acısını tatmaktır. Bu bakışların azalacağına inanırlar.
İnanırlar çünkü insanlara karşı daha yakın hissedebilmelerinin tek umudu budur. Fakat
onlar ne yaparlarsa yapsınlar bu garip, üzüntülü ama bir o kadar da içten olan bakışları
anlamlandıramazlar. Bir gün gelir yarışmalara katılırlar ve kazandıkları ödül sayesinde
televizyona çıkarlar. Fakat insanların gurur dolu ama bir o kadar da “O bile bu hâliyle
neler başarıyor” cümlesini bas bas bağıran bakışlarını anlamlandıramazlar. İşte tam da bu
noktada hayatlarında eksiklik ve inanç dengesini kurmaya çalışırlar çünkü onlar
hayallerine ulaşmış olsalar bile eksikliklerini sürekli onlara hatırlatan gözler vardır.
Zamanla onlar bir şeyler başardıkça insanların bakışlarındaki ifadeler değişir. Gurur
yerini hayranlığa bırakır. Fakat değişmeyen tek şey vardır. O da hâlâ içten içe düşünülen
“O bile bu hâliyle neler başarıyor” cümlesidir. Bu his onların hayatlarına keskin bir bıçak
darbesi gibi iner. Fakat bu bıçak ne kadar derine giderse gitsin bu harika yeteneklere
sahip olan insanların eksiklik ve inanç dengelerini kurmaya her zaman güçleri vardır.
Onlar hayata küsmez ve her zaman daha güçlü savaşırlar.
Bizler ise onların bu savaşında konumumuzu seçmek zorundayız. Ya her
bakışımızda onlara eksik olduğunu söyleyecek ve acı dolu bakacağız ya da onların yanında
olup inanarak her şeyi başarabileceklerini hatırlatacağız. Fakat bu seçimi yaparken
unutmamamız gereken bir şey var. Eğer onlara karşı inancımız yoksa yalan söyleyerekyanlarında kalmak bir şey ifade etmez çünkü onlar gözlerimizden kalplerimizi
okuyabilirler.
KAYNAKÇA
Wyeth, A. (1948). Christina's World. Museum of modern art, New York.",10.0,4.0,3.0,3.0
7617,Pelin Akbayırlı,,"İnsan ve korku. Birbirinden ayrılması imkansız iki kavram. Şöyle bir
düşünüyorum da hayatı boyunca pek çok korkuyla yaşamak zorunda kalıyor
insan. Yükseklik korkusu, kapalı alan korkusu, karanlık korkusu...Tüm
korkuların temelinde ölüm korkusu olduğu düşünülse bile oldukça tuhaf
korkulara sahip insanlar da yok değil. Kitap korkusu bile varmış korku
literatüründe, “bibliyofobi” diye adlandırılıyormuş. İlk bakışta komik gibi
gözükse de insanda korkular üzerinde düşünme isteği yaratıyor. Hayatta kalma
içgüdüsüyle alakası olmadığını düşünüyorum kitap korkusunun, siz de bana hak
vereceksinizdir. Oysa literatürde buna benzer onlarca korku türü tanımlanmış.
Bu korkulara sahip olmayan insanlar genellikle saçma ve tuhaf buluyor bu
korkuları. Bu korkulara sahip olan insanlar ise belki de bir ömür boyunca
mücadele etmek zorunda kalıyor bu korkularla. Öyleyse korkularımızın kaynağı
nedir? Hepsinin temelinde ölüm korkusu mu vardır yoksa altlarında farklı
nedenler de yatar mı?
Kendi korkularımdan bahsetmek istiyorum biraz. Yıllardır yükseklik
korkusundan muzdaribim ve açıkçası bu beni biraz şaşırtıyor. Çocukluğumda
oldukça tehlikeli hareketler yapmama, yüksek yerlere tırmanmama ve düşsem
bile çok ciddi bir sağlık sorunu yaşamamama rağmen çok sonraları bende
yükseklik korkusu oluştu. Çocukluğumu şöyle bir gözden geçirdiğimde bu
korkunun oluşmasına neden olacak ciddi bir olay gelmiyor aklıma. Şimdilerde,
çok yüksek olmayan bir yerin kenarından yürümek zorunda bile kalsam içimi
çok güçlü bir korku duygusu kaplıyor ve aşırı derecede temkinli bir şekilde
hareket ediyorum. Çocukluğumdaki merak ve cesaret kaybolup yerlerini
tedirginliğe ve aşırı temkinliliğe bıraktılar. Bir kere düşsem, belki bu aşırılık
ortadan kalkacak ve yerini daha “mantıklı” bir korkuya bırakacak. Alçak bir
yerde bile düşme korkusu yaşayıp kendimi gülünç bir duruma düşürmeyeceğim.
Yaşar Kemal de Tek Kanatlı Bir Kuş adlı romanında korkulardan ve korkuların
insan hayatı üzerindeki etkilerinden söz ediyor. Yaşar Kemal, bu romanı
yazarken askerlik yıllarında yaşadığı ilginç bir olaydan esinlenmiş. Kayseri’de,
askerlik yaptığı kasabanın üstünde büyük bir taş varmış ve bütün kasaba bu taşın
düşmesinden korkarmış. Romanda da posta müdürü Remzi Bey’in Yokuşlu
Kasabası’na tayini ve eşi Melek Hanım ile yaşadığı tuhaf yolculuk anlatılıyor.
Yolculuk bitiminde karşılaştığı tüm insanlar kasabaya kesinlikle gitmemeleri
gerektiğini söylüyor ama hiçbiri nedenini bilmiyor. Sonradan anlaşılıyor kiyıllardır kasaba sakinlerinin üstüne kaya düştüğü sanılmış ama aslında kasaba
olduğu gibi yerinde duruyormuş. Kasabayı ziyaret etmeye cesaret edebilen
kimse olmamış ve kasaba hakkında gülünç efsaneler türemiş. Tarihe baktığımda
çoğu efsanenin altında üzerine gidilmeyen korkular olduğunu düşünüyorum.
İnsanlar korkularının üzerine gidip korkularını aşmak yerine uzak durmayı
tercih etmiş çoğu zaman. Geniş hayalgüçlerinin de etkisiyle oldukça yaratıcı ve
kaynağı aslında korkular olan hikayeler türetmişler. Sahip olduğum farklı
korkuları düşününce aslında gerçekçi olmadıklarını ve abartılı olduklarını
görüyorum. Korkularımın üzerine gidip onları aşmayı denesem belki getirdikleri
iç sıkıntısından ve tedirginlikten de kurtulabilirim. Bin defa kötü hissedeceğime
bir defa hissederim ve korkularımı yenmiş olurum. Bunu söylemek dile kolay
geliyor ama açıkçası korkularımı aşmaya çalışmaya pek yanaşamıyorum.
Kasabaya gitmeye korkan insanlar gibi, korkularımı sürekli erteliyorum ve
gülünç denebilecek korkularla yaşamak zorunda kalıyorum. Zamanla bu durum
düzelir mi bilemiyorum ama yenemediğim bazı korkularım oldukça canımı
sıkıyor ve kendi korku kasabamı ziyaret etme vaktimin geldiğini hissediyorum.
Yaşar Kemal Tek Kanatlı Bir Kuş adlı romanında insan psikolojisini ve
insanların korkuya bakış açısını oldukça güzel ve mizahi bir üslupla
harmanlamış. Kısa bir roman olmasına rağmen oldukça fazla analize ve gözleme
yer ayırmış. Herkesin kendinden bir şeyler bulabileceği bu romanın kesinlikle
okunması gerektiğini düşünüyorum.",9.0,3.0,3.0,3.0
7121,Zeynep Begüm Kara,,"ARANIYOR: B İ R Ş E Y
Hiçbir Şey Okyanusu’nun ortasında bir başına duran Bendeniz Adası’nın biricik
vatandaşıyım. Bendeniz Adası, Boş-Ceviz gezegeninde yer alan muhtemelen tek adadır. Bu ada
gezegenin öyle bir yerinde konumlanmıştır ki iklimlerin en uysalına ve toprakların en verimlisine
sahiptir. Bu ada sahiplik ettiği birbirinden renkli çiçekleriyle ve uçsuz bucaksız ormanlarıyla
Hiçbir Şey Okyanusu’nun en değerli adasıdır. Dalgalar, adanın incecik beyaz kumlarını usulca
yalayıp Hiçbir Şey Okyanusu’nun üzerinden esen rüzgâr saçlarımın arasından geçerken
gezegenin en güzel yerinde olduğumu düşünürüm. Bu en değerli ada, aynı zamanda Hiçbir Şey
Okyanusu’nun en değersiz adasıdır. Çünkü o k y a n u s t a k i t e k a d a Bendeniz Adası’dır.
Yapayalnız habitatıma gözlerimi açtığımdan beri bir çarşaf gibi adayı çevreleyen Hiçbir Şey
Okyanusu haricinde hiçbir şey görmedim. Okyanus öyle uçsuz bucaksızdı ki ufukta ne başka bir
ada görmek mümkündü ne de bir başka adaya ulaşabileceğimi düşünmek. Bu büyük su kütlesinin
durgunluğu, hiç batmadan onun yüzeyinde koşabileceğimi düşündürüyordu. Belki okyanusun
üzerinde koşarak bu hem en güzel hem de en çirkin Bendeniz Adası’ndan kaçabilirdim.
Bunca yıl özgürce mahkûm olduğum Bendeniz’den kurtulabilirdim.Her zamanki gibi falezlerin tepesine çıkıp sırtımı daha önce görmediğim bir ağaca
yasladım. Yüzümü Hiçbir Şey Okyanusu ile gök kubbenin birleştiği yere çevirdim. Ufukta
neredeyse aynı renge sahip hava küre ve su küre öylesine bütünsel görünüyordu ki bu uyumluluk
hem beni tatmin ediyor hem de midemin bulanmasına neden oluyordu. Uyum, onun bir parçası
varlığımızdan utandırıyor
olmayan Bendeniz adasını ve kendimi , buraya ait olmadığımızı
hissettiriyordu. Var olmanın getirdiği iğrenç hissiyatı iliklerimize kadar yaşatıyordu. Bu adadan
başka hiçbir yerde bulunmama rağmen sürekli başka adaları hayal edişimi düşünmeye başladım.
Bende ağaçlarda, kumlarda ve falezlerde olmayan bir şey vardı. İçimde bu adada hiç bulunmayan
b i r ş e y vardı. B e n d e d i ğ e r l e r i n d e o l m a y a n b i r ş e y v a r. Başka adalar
bulma ihtiyacımın -bir başka deyişle varlıklarından bile emin olmadığım kendimden başka
insanlara duyduğum özlemin- sebebi işte bu b i r ş e y olmalıydı.
B i r ş e y’in ne olduğunu aramaya koyuldum. B i r ş e y’i sahilde deniz kabuklarının
arasında, ağaç kovuklarında, arı kovanlarında aradım. Yürürken önüme çıkan taşları bir bir
topladım. Her birinin altını kontrol ettim. B i r ş e y ortalıkta görünmüyordu. Mevsimden
mevsime Bendeniz adasına uğrayan kuşlara sordum. Anlamadılar, zaten hiç anlamazlar.
Dağlara çıktım, ovaları aştım. Ağaç tepelerine çıktığım da oldu, ağaç diplerini parmaklarımla
eşelediğim de. Birden şunu fark ettim: Bu adaya gözlerimi açtığımdan beri -tırnaklarımla toprak
eşelemesem de- yaptığım her şey zaten b i r ş e y i arama çabasından başka bir şey değilmiş. Bu
fark ediş anının getirdiği entelektüel zevki hazmettikten sonra aramaya devam ettim. Bendeniz
Adası’nın her köşesine bakmıştım. B i r ş e y bu adada değildi ama
aramaktan
hiç vazgeçmedim.Ne olduğunu bilmediğim b i r ş e y ile yaşamak çok zordu. Sanki, içimdeki şey
ayağından zincirli bir kuş gibi göğüs kafesimin içinde uçmaya çalışıyor, kaburgalarım arasında
hapis yatıyordu. Bazen içimde olduğunu bilmenin mutluluğu ile b i r ş e y’in şarkılarına kulak
verip adadaki en güzel günlerimi sürüyordum. Bazense b i r ş e y’in etten kemikten varlığıma
sıkışmış olması ve hapsolduğu yerden kurtulmak için verdiği mücadele kaburgalarımı tırmalıyor,
ciğerlerimi gagalıyordu. Günlerim böylesine iki zıt uçta geçerken hiçbir şey hissetmemeyi
dilediğimi hatırlıyorum. Camdan bir şişe dahi soğuk sudan çıkarılıp sıcak suya konulduğunda
nasıl çatlıyorsa her an bu kadar fazla duygu değişimi yaşayan bedenim, bir rüzgârla un ufak olup
sahilin kumlarına karışacakmışçasına paramparçaydı.
İçimdekini bulmak zorundaydım.
Bulmak zorundaydım.
Bulmak zorundayım.
Bulmak zor.
Gökle okyanusun birleştiği o belirsiz çizgide Güneş batarken Hiçbir Şey Okyanusu’na
doğru yürüyorum. Daha önce üzerinde koşabileceğime inandığım bu su kütlesi beni hayal
kırıklığına uğratıyor. Suyun üzerinde yürüyemiyorum, aksine b i r ş e y’in ağırlığı ile batıyorum.
B i r ş e y’i aramak için attığım her kararlı adımımda biraz daha batıyorum. Ben ve içimdeki b i r
ş e y Hiçbir Şey Okyanusu’nun derinliklerine yürürken Güneş, Boş-Ceviz gezegeninde batıyor.
Bendeniz adasında artık kimse kalmadı ama Boş-Ceviz gezegeni zifiri karanlıkta boş bir
ceviz gibi yuvarlanmaya devam edecek.Kaynakça
1. Tarıman, Betül. “Böcekler, alçaklık ve bazı şeyler”. Maksatlı Makaslar. İstanbul: Yapı
Kredi Yayınları, 2019.
2. Tarıman, Betül. “Colette”. Maksatlı Makaslar. İstanbul: Yapı Kredi Yayınları, 2019.
3. Tarıman, Betül. “İbrahim”. Maksatlı Makaslar. İstanbul: Yapı Kredi Yayınları, 2019.",9.0,3.0,3.0,3.0
2549,Bozkaya 1,,"21401156
Turk 101-14
Başak Berna Cordan
09.12.2014
Erken Unutulanlar
Biri önüme bırakmadıkça öykü kitabı almam, okumam. Benim için romanlar çok daha anlamlıdır.
Karakterleri romanlarda daha iyi tanıdığıma inanırım. Sonuçta 25 sayfada mı birini tanırsınız, 250
sayfada mı? Her zaman roman seven biri olmuşumdur. Emrah Serbes’in öykü kitabı Erken
Kaybedenler’i okumam da bir arkadaşımın adeta kitabı önüme bırakmasıyla oldu. Ben okudum sen de
oku dedi, tamam olur dedim aldım elime kitabı, ilk öyküyü bitirmek 10 dakikamı bile almamıştı.
Tüm öyküler 10-17 yaşındaki oğlanların hayatla ilgili büyümüş de küçülmüş yorumlarından
oluşuyor. Kitaptan gerçekten zevk almak için anlatana değil de anlatılana bakmak gerek. Çünkü
anlatılanlar olgun bir insanın lafları. Örneğin; “Unutmanın acısı, ayrılığın acısından farklı. Ayrılık hüzne
yakın, unutmak kasvete. Yani birini er geç unutmaya mahkûm olduğunu bilmenin kasvetinden
bahsediyorum. Birini yavaş yavaş unuttuğunun bilincine vardığın anların sıkıntısından bahsediyorum.
O kişinin parça parça silinip alakasız hatırların arasına karışmasından bahsediyorum. Belki de neden
bahsettiğimi bilmiyorum, sadece üzülüyorum, vasıfsız keder.”(78) Beni en çok etkileyen sözler bunlar
oldu. Yaşamımızda hep birilerini unutmak zorunda kalırız. Taşınırken geride bıraktığımız, okul
değiştirdikçe yollarımızın ayrıldığı, kavga edip bir daha konuşmadığımız insanları mesela. Bir insan
hayatınızdan çıktığında önce hayatınızda kocaman bir boşluk varmış gibi hissedersiniz. Yaptığınız her
şeyde onu görürsünüz. Oysa büyük bir yanılgıdır bu, görmek istediğiniz için görürsünüz o kişiyi. Bana
göre hatırlamayı bırakamamak ayrılığın acısı. Ayrılığın acısını çekerken hep unutmak isteriz. Artık o
minik hatıralar kafamıza takılmasın, düşünmeyelim umursamayalım onları isteriz. Sonra bir sabah
uyandığımızda günlerdir minik hatıraları düşünmediğimizi fark ederiz. Artık o kişinin en sevdiği şarkıyı
bile unutmuşuzdur. Artık yokluğunun farkında olmayacak kadar hayatımızdan çıkarmak, işte bu da
unutmanın acısı.
Yazarın yerinde ben olsaydım yukarıdaki alıntıma bir de ‘unutulmanın acısı’nı eklerdim. Çünkü
bana göre unutulmanın acısı diğer tüm acılardan daha büyüktür. Örneğin her gittiği yerden sana
hediye alanın artık sana değil başkalarına hediye alması, aylarca yan sıranda oturmuş arkadaşının
sokakta gördüğünde seni tanımazlıktan gelmesi, artık o her şeyi konuştuğunuz arkadaşının bir telefon
uzağında olmaması gibi. Hayat değiştikçe biz insanlar da değişiyoruz. Bu uzun yolda bizimle kalan pek
az şey oluyor. Mesela şu an kan bağıyla sahip olduğumuz gelecekte de sevgiyle kurulacak ailemiz belki
de hayatımızda asla unutulmayacak insanlar. Eğer bir kalem kaybettiysen yerine yenisini alabilirsin
ama bir kolunu kaybettiysen onun boşluğunu asla dolduramazsın ve o kalem unutulur gider. En başta
üzücüdür belki bu unutuş ama zamanla yeni gelen kalem eskinin yerini aratmaz bile. En çok can
acıtan şey bir insan için o kalem olduğunu anlamak bence, kolu gibi vazgeçemeyeceği bir parçası değil
de kalem. Oysa bazılarımız parmak olmaya bile razıyız, küçük ayak parmağı bile olur. Yeter ki
yokluğumuz fark edilsin.Bozkaya 2
‘’ ‘Ben mutsuzluğa karşıyım.’ dedim.
‘Neden?’
‘Çok fazla mutsuz insan var.’ ‘’(75)
Kitabı okurken yüzümde buruk bir gülümseme oluşturdu bu sözler. Ben de mutsuzluğa karşıyımdır.
Düşününce ne saçma, bir insan bir duyguya karşı olabilir mi? Olabiliyor işte. Ben karşıyım, öykünün
karakteri Osman Korkmaz da karşı. Hayatımızda istemediğimiz bir şey mutsuzluk. Ömrümüz
mutsuzlukla doldurmak için çok kısa. Örneğin geçenlerde bir meteor yağmuru oldu yanlış
hatırlamıyorsam, herkes bunu ömrünüzde bir kez görebilirsiniz diyordu. 90 yılda bir oluyormuş galiba.
Tüm bu insanlar 90 yılda bir olan bir şey için bu kadar heyecanlanıyorken neden yaşadıkları her günün
birbirinden farklı ve eşsiz olduğunu göremiyorlar? Her günümüz bu kadar değerliyse mutsuz yaşamak
niye? Mutsuzluktan kaçtım ve kaçmaya da devam edeceğim, karşıma çıkan herkese de aynısını
öneririm. Mutlu şeyler içinde mutsuzu yaşamak için bir ömür geçirmemeliyiz. Sonuçta en karanlık
gecede bile gökyüzüne dikkatlice bakarsanız birkaç yıldız görebilirsiniz.
Kaynakça
Serbes, Emrah. Erken Kaybedenler. İstanbul: İletişim Yayıncılık, 2014.",8.0,2.0,3.0,3.0
4268,İlknur Erdoğan,,"Şu dönemlerde işten, yoğunluktan, koşturmacadan hiç vaktimiz olmuyor biliyorum ama arada bir
durup bulutları izlemek lazım. Hani bazı dağların tepesinde deniz manzarasının karşısında bir ağacın
dibine atılmış iki üç masa-sandalye olur ya, onlardan birine oturup saatlerce kuşları dinlemeli, dalgaları ya
da balıkçıları seyretmeli, rüzgârı duymalı, güneşi hissetmeli insan. Bir çay almalı ince belli, tavşan kanı;
ona sarılmalı elleriyle, onunla ısınmalı. Gözlerini kapatınca göklerde dans eden kuşun kanadını, denize
doğru o yavaşça süzülen uçuşunu veya bir sandalın arkasında bıraktığı dalgaları, o köpük köpük dalgaların
içindeki balıkları tasavvur edebilmeli. Hatta daha da ileri gidip seyahat özgürlüğünün kısıtlanamayacağı
bir güvercin veyahut sonsuz denizin mavi cennetine ait bir dülger olduğunu düşleyebilmeli. Seyirci
kalmaktansa yaşayabilmeli şu hayatı, bu evrenle iç içe geçmeyi bilmeli. Dünya güzel çünkü. Güneşin yakıp
kavuran sıcağı da güzel, karların kristal beyaz soğuğu da.
Nerede olursak olalım, hangi dilde düşünürsek düşünelim; inanıyorum ki az önce tasvir ettiğim
gibi şehirden uzak, o koyu gri gürültüden arınmış bir yerde bir bulut parçası, atmosferin yükseklerinden
bize ulaşan bir ferah hava kalplerimizin en narin yerine dokunacaktır. Ruhunu kaybetmek istemeyen
herkes için gerekli böyle yerler. Çünkü oradayken maneviyatımızla ilgili her şey mümkün olur. Mesela
yanımızda kimse olmasa da olur, beraber yalnız kalabildiğimiz bir insanla aynı masayı paylaşsak da olur.
Olmayacak şeyleri hayal de etsek, en kolay şeylere isyan da etsek anlayışla karşılar böyle yerler. Toprağı
mavi, güneşi yeşil göreni hoş görür, şu hayatta bize dikte edilen hiçbir kalıbı yıkamayanı hoş gördüğü gibi.
Ama gündelik hayatın işlerini konuşmak olmaz. Etrafımızı çepeçevre kuşatan kiri, pası beraberimizde
getirip buraların saflığını karartmak olmaz; yakışık almaz!
Gözlemlediğim kadarıyla dünya ne kadar şen bir beyazlıktan ibaretse, toplum da o derece
kasvetli bir siyaha bürünmüş halde çünkü. Sanki çekememezlikten ve nefretten her yeri kararmış bir veba
bu toplum denen şey. Köpekler bize sadakati öğretirken etrafımızdakilerin çalıp çırpmayı meşru
göstermesi bu yüzden. Bir hindiba misali süzülmek isterken her bir ruh, süzüle süzüle parçalara ayrılıp
bütünün içinde kaybolmak isterken; o bilge geçinen kalabalıkların her bir körpe insan kalbini kendi
girdabına çekiştirip bencilleştirmesi de yine bu yüzden. Ben de her bencil yürek karşısında yapayalnız
kalınca kendi kabuğuma çekildikçe çekildim. Tıpkı Orhan Pamuk’un son kitabı olan Kırmızı Saçlı Kadın’da
da dediği gibi “Dünya güzeldi, içim de güzel olsun istedim.” İnsanları bıraktım; kurumuş veya üstü süt
beyaz çiçek açmış ağaçlara, durgun ya da kızgın denizlere yöneldim. Onlardan aldım ilhamımı, onların
bana anlattıklarını dinledim bir tek, çevremdeki sözde ahlaklı insanlara sağırlığım böyle başladı benim.
Her şeyimi suskun bir halde maviyle paylaşma huyum bu şekilde başladı.
Baktım dalgalara, hepsi aynı yönde giden, hepsi birbirini takip eden o su damlalarına; hayatın
akışını gördüm. Hiçbir şeyin durduramadığı bir düzen, o düzen içinde çeşitli hareketlenmeler, güçlü
ayaklanmalar ve hep aynı son: Uzaklardaki dev dalgalara rağmen sadece kumsalı ıslatan ve bize biraz
serinlik getiren sakin birikintiler. Hiçbir şey başladığı gibi bitmez der gibi, zamanla her şeyin gücü tükenir
ama su gibi sabrı olanlar varacağı yere varır der gibi. Bazen kapayamadım gözlerimi derin uykulara, bu
karanlığın sonu ne zaman gelecek derken Güneş doğar doğmaz gecenin unutulduğunu gördüm; her şeyin
unutulduğunu, her iyi şeye bir anda alışıldığını fark ettim. İnsan bir şeyleri beklerken hep kanıt ister yahani, olacağını belirten bir mesaj almak ister zamandan; sadece güvenmek yetermiş hâlbuki. Canımız çok
yansa dahi bir gün bu acının dineceğini, bir gün güneşin bizim için doğacağını kendimize hatırlatmak
yetermiş… Böyle uzar gider benim edinimlerim. Nereye baksam bir şeyler çıkarmaya alıştığımdan mı
bilmem, yoksa hiç bitmeyen öğrenme ihtiyacımdan mı; sanıyorum ki şu doğada her detay farklı bir gerçek
taşıyor özünde. Bakmasını bilene anlatıyor, bilmeyene güzelliğiyle yetiyor.",10.0,4.0,3.0,3.0
6887,Ekin Üstündağ,,"NE İLGİNÇ ŞEYLER
Bugün, Susan Wise Bauer'ın Batı Biliminin Öyküsü - Aristoteles'in Yazılarından Büyük Patlama
Kuramına adlı kitabının bende uyandırdıklarını yazıyorum.
Bilimi takip etmeyi seven biri de olduğum için bu kitabı listede bulmak çok büyük bir şans
oldu benim için. Boş zamanlarımda tekrar tekrar göz atabileceğim bir kitabım oldu.
Adından da anlaşılabileceği üzere kitap, Antik Yunan filozof- bilim adamlarından başlayarak
Albert Einstein ve günümüz bilim adamlarından bazılarının yaptıkları işleri ile düşündüklerini ve bugün
yapılan bilimin metodolojisinin tarihini anlatıyor ve fazlasını merak edenler için de her bölümün
sonunda kaynaklarını da sunuyor.
Özellikle Antik Yunan filozofları çok ilginç. Bu adamları birer birer okuyunca Batı'nın yaşadığı
Rönensans'ı daha iyi anlıyorum. Bu insanların yaptıkları ve düşündüklerini görünce hakikatten
afallayıp kelimenin tam anlamıyla yeniden doğuyor insan. Dünya'nın yuvarlak olduğunu
söyleyenlerden tutun Dünya'nın çevresini hesap edenlere, evrime benzer basit biyolojik teorilere
(Bauer, 2015,s. 31), Dünya'nın suyun üstünde değil de boşlukta durduğunu söyleyenlere kadar bugün
modern yöntemler sayesinde öğrenebildiğimiz ne kadar bilgi varsa illaki birini düşünebilmişler. Bu
adamların ellerinde teleskop, uzay mekiği ya da deney tüpleri olmadığı için de keşifleri inanılmaz
önemli oluyor.
Yunanlıların ilginçlikleri dışında, bilimdeki her buluş, icat ve keşfin ilginç bir tarafı bulunuyor.
Hatta bazen keşfin kendi ilginçliğinden çok, bulan kişiler olayları daha da garipleştiriyor. Öyle ki
jeolojinin ilkelerinden biri olan sedimantasyonu keşfeden James Hutton aslında bir doktor (Bauer,
2015,s. 140), bilimsel yöntemde varsayımların deneye tabi tutulmasını iddia eden Francis Bacon
aslında bir avukat ve hukukçu (Bauer, 2015,s. 74), kalıtımın babası Mendel bir rahip (Bauer, 2015,s.
206), Türlerin Kökeni'nin yazarı ve evrim kuramının babası Darwin ise ilahiyat mezunu bir doğa
meraklısı (Bauer, 2015,s. 196). Bu dört insanın da keşifleri kendi alanlarının dışında gibi gözüküyor
fakat bu onları engellemiyor merakları onları eserlerini gerçekleştirmelerini sağlıyor. Aynı şekilde, 20
yüzyılın en çok konuşulan bilim adamı Albert Einstein'ın Zürih Üniversitesine asistanlık başvurusu iyi
bir öğrenci olmadığı için geri çevriliyor, bir jeoloji profesörü olan Eduard Suess üniversiteyi bitirmiyor
bile, diploması bile olmadan profesör oluyor ve bilime atılıyor. Bu iki bilim adamı da meraklarına
yenik düşüyorlar ve bilim yapmayı seçiyorlar.
Doğanın kendisi ve doğayı inceleyen bilimin kendisi bu kadar ilginç olduğu için Avrupalılar
eninde sonunda anlamışlar hangi yolda yürüneceğini. Fakat İslam alemi anlayamamış. Bizler bunca
şeyi gereksiz bulup ilgilenmiyoruz ve yerimizde sayıyoruz. Merak etmememiz gerektiği kültürümüze
bile girmiş. Örneğin, ""Merak insanı mezara sokar"" diye atasözümüz bile var.
Yine hiçbir şeyi merak etmediğimizden olacak, insanlarla medeni bir şekilde tartışamıyoruz
bile. Bizimkisi söz dalaşına dönüyor, karşımızdakini dinlemiyor, ona vereceğimiz cevapla ilgileniyoruz
sadece. Oysa bugünden tam 2500 yıl önce Antik Yunan da bile, bazı, insanlar medeni(!) bir şekilde
tartışıp ortak bir karara varabiliyormuş hem de birbirlerini kırmadan hatta memnun ederek. Örneğin,Thales ve Anaksimandros Dünya'nın neyin üzerinde durduğu hakkındaki tartışması, Thales kendi
fikrini sunuyor, Anaksimandros mantıksız buluyor ve daha mantıklı bir seçenek sunuyor ve Thales de
aklına yattığı için onun fikrini kabul ediyor. Oysa, bizde böyle bir tartışma olsa her iki tarafta
kendisinin daha iyi bildiği söyleyecek, ya fiziksel bir kavga çıkacak ya da herkes avazı çıktığı kadar
bağıracaktı.
Sonuç olarak, bu dünyada merak eden ve merakının peşinde koşan insanlar bilime, sanata ve
felsefeye yön veriyor. Bilimin, sanatın ve felsefenin bulunduğu toplumlar da ilerleyebiliyor ve
gelişebiliyorlar. Ayrıca, bu merak öyle bir şey ki diplomasız adamı bile profesör yapabiliyor. Bu
yüzden, merakın bizi mezara götüreceği inancını yitirdiğimiz ve kendi aramızda tartışabildiğimiz gün
sanırım bizler de batı toplumları gibi ilerleyebileceğiz.
KAYNAKÇA
Bauer, S. W. (2015). Batı Biliminin Öyküsü - Aristoteles'in Yazılarından Büyük Patlama Kuramına.
İstanbul: Alfa Basım Yayım Dağıtım San. ve Tic. Ltd. Şti.",8.0,2.0,3.0,3.0
96,BÜŞRA TUĞÇE GÜRBÜZ,,"Osman Çakmakçı’nın diyaloğundan oluşan Konuşmanın İmkansızlığı Üzerine Bir
Diyalog bazı şeyleri görmemi mümkün kıldı ve beni bizim için tamamen normal ve bir o
kadar da bilinçsiz gerçekleşen bir eylem olan konuşma üzerine düşümeye itti. Bu kitap ile
şekillenen ve ilk başta kulağa garip gelebileceğini düşündüğüm bir düşünceyle başlamak
istiyorum yazıma: Aslında hepimiz dört duvar arasında yaşıyoruz. Peki, nedir bu dört duvar,
nasıl gözükür, kim tarafından yapılmıştır?
Öncelikle soyuttur bu duvarlar, görüp dokunamayız biz onlara fakat algılayabiliriz çok
azımızın yaptığı gibi. Kesin bir limiti vardır elbette ama iyi haber, uğraşarak genişletebiliriz
sınırlarını. Sahibi biziz sonuçta. Evet, aynen bunu demek istedim. Bu duvarların sahibi yani
onları inşa eden biziz; insanlar. Hem de farkında olmadığımız bir yolla inşa etmişizdir biz bu
duvarları; dil ile. Dil, bizim bu içinde yaşadığımız soyut ve limitli dört duvarın ta kendisidir.
Biraz kapalı konuşmuş olabilirim, açmama izin verin. Tahmin edebileceğimiz gibi her şey
varlığımızla başladı. Yaratılış hikâyesine girmeyeceğim tabii ki çünkü odaklanmak istediğim
farklı bir nokta var: Dünya bizden önce yani bizden bağımsız olarak vardı ve biz onun üzerine
geldik. Böyle söyleyince konuyla alakalı gelmemiş olmasına karşın biraz sabırlı olmanızı
isteyeceğim. Biz, Osman Çakmakçı’nın deyimiyle “bizden apayrı bir şekilde kendi şarkısını
söyleyen” ve bizi umursamayan dünyaya geldik. Doğa bizden her zaman üstündü fakat biz
bunu göremedik, onun şarkısını dinleme girişiminde bulunmadık bile. Kontrolümüz altına
almaya çalıştık onu isimlendirerek. Bulduğumuz isimler, yakıştırdığımız adlar hep kendi
algımız ve deneyimimizle sınırlıydı doğal olarak ve duvarların sınırlarını çizenler de tam
olarak bunlar oldu. Fark etmedik ama varlıkları kendi algılarımızla sınırlandırdığımız bu
isimlendirme ile özlerinden uzaklaştırdık ve günümüze kadar bu halini bozmadan da
getirmeyi başardık. “Nasıl yani, aslında kullandığımız hiçbir kelime tam olarak gerçek
anlamını karşılamıyor mu demek istiyorsun? “ diye sorduğunuzu hissedebiliyorum ve evet
tastamam bunu diyorum.
Konuşmamızı oluştururken kullandığımız araç olan varlıklara verdiğimiz adların yani
kelimelerin aslında hiçbiri gerçek anlamı karşılamaz. Uzaktırlar ait oldukları kavramlara, dilin
kaçınılmaz duvarları içindedirler ve dünyayı insancıllaştırmaya çalışmamızın bir
sonucudurlar. Çok azımız aslında dilin bir dört duvar gibi sınırlı olduğunun farkındadır ve bu
farkıdalıkla ilk adımı atmış olurlar özgürlüğe çünkü bu farkındalık bizi eyleme iter ve
özgürlüğe yakınlaştırır. Caudwell “Özgürlük insan ilişkilerinde saklıdır.” demiştir. Yani,
ancak ve ancak duvarların farkında olarak yapılan bir karşılıklı konuşmayla birbirimizi özgür
kılabiliriz. Kelimeleri aktardıkça dört duvarın sınırlarını genişletebilir ve daha da
özgürleşebiliriz. Ama özgürleşmek için bunlar yeterli değil tabii ki de. Öğrenmemiz gereken
iki önemli kavram daha vardır: anlamak ve yenilmek.
Konuşabilmemiz için anlamamız gerekir ve anlamanın temelleri kendimizi bilmek
üzerine atılmıştır. Varlığımızı ve hacmimizi bilmeliyiz öncelikle ve sonrasında
duyarlılığımızın farkına varmalıyız çünkü ancak duyarlılıkla anlayabiliriz. Ve bir nevi
yenilmektir de anlamak, kendi egolarımız karşısında. Parçaların oturacağı çok açıktır çünkü
ama egolarımız bu gerçeği kapatır. Aslında hepimiz birbirine tam olarak oturan keskin hatlara
sahip parçalara benzeriz, bunları yontup yuvarlaklaştıranlar da egolarımızdır.
Hoşlanmadığınız ve nefret ettiğiniz bir insanı düşünün. Şimdi biraz daha gerçekçi bakarak
cevaplamanızı isteyeceğim, gerçekten neden nefret ediyor olabilirsiniz bu insandan?
Egolarımız aslında biz birbirimizle tam olarak oturabilcekken bizleri yontmuştur, boşluklaryaratmıştır aramızda. Dört duvarı sınırlayan algılarımız var ya, egolarımız onları daha da
köreltmiştir ve bir zincirleme etki misali önce dilimize sonra anlamamıza ve ardından
iletişimimize engel olmuştur. Demek istediğim bir insanla aramızın iyi olmaması
iletişimsizlikten ibarettir aslında, yani dört duvar arasında sıkışmaktan, sınırı
genişletememekten.
Bu yüzden anlamak için kendi egolarımıza yenilmeliyiz ve onlardan kurtulmalıyız,
iletişimi yeniden keşfedip birbirimizi anlayıp farkındalıkla oluşturmalıyız ilişkilerimizi.
Gerçekleştirmeliyiz kendimizi. Bu dört duvarın sınırlılığını asla tamamen yıkamayız ama
genişletebiliriz, özgürleşmek de budur zaten; farkında olmak.",9.0,3.0,3.0,3.0
712,SEÇERKEN VAZGEÇTİKLERİMİZ,,"gerektiğini bildiğim, hatırladığım her an beni kendimden daha da uzaklaştırıyor sanki.
Seçimlerimin doğru olduğuna inanmaya çalışırken aklım hep seçmediğim ya da seçemediğim
için vazgeçtiklerimde kalıyor. Bu seçim yapma meselesini özgürlükle bağdaştırmaya çalışanlar
olabilir. Ya da “Kimse seni zorlamadı, seçtin ve şimdi yaşıyorsun.” diyenler... Ben önüme
konulan beş şıkkın içinde bulamadıklarımı altıncı şıkta aradığım ve bulmaya çalıştığım
zamanlarda hem kendimden hem inandıklarımdan hem de bana sözde bahsettiğiniz
özgürlüğümden yeterince ödün vermiş oluyorum.
Dünyaya gözlerimizi açtığımız ilk gün seçimlerin bir parçası ya da “kurbanı” oluyoruz.
İsim seçimi, okul seçimi, arkadaş seçimi, üniversite seçimi, meslek seçimi... Nereye ait
olduğumuzu ve aslında tam olarak kim olduğumuzu bile bilmediğimiz bedenlerimizi, ruhlarımızı
dar kalıplara sığdırmaya çalışıyoruz. Hayat hiç bir zaman iyiyle kötüyü aynı anda seçme lüksünü
tanımıyor bize. Günümüz standartları zıt kutupların çekim yasasına aykırı hareket etmeyi
kafasına koymuş belli ki. Peki iki iyinin bir yaşama fazla geleceğini düşünmek hangi kalıba ait?
Duygularımı birbirine tercih edebilecek olgunluğa sahip olduğumu ya da bir insanın gerçekten
hissettiği bir şeyden kolayca vazgeçebilecek kadar büyüyebileceğine ve hatta
bencilleşebileceğine inanmıyorum. Aksine, hissedebildiğim her duygunun beni hayata
bağladığına, yaşamak için yeni bir neden sunduğuna eminim. İçimde ki sevgiyi nefretle, hırsı
merhametle bir yarışa sokmamı beklemeyin kısacası benden. İşte tam bu yüzden Aşıklar
Şehri’nin Mia’sı olmak için çok uğraşmaya gerek yok aslında. Mia Sebastian’ı bir şarkının
notasında buldu ve bir filmin senaryosunda kaybetti. İki mutluluğun arasında sıkışıp kalmış bir
hayatın içinde adım atmaya çalışan her insanın hikâyesidir bu. Kimse bir bedel ödemek içinyaşamaz. Pişman olmak için, seçemediklerinin hesabını kesilmesi için ayakta durup yarını
beklemez. Hayatta tek bir seçim yapma şansım olsa, hakkımı seçim yapmamaktan yana
kullanırdım heralde, sonradan başımın ağrımasını istemediğim için. Çünkü ben bundan yıllar
sonra bir bar taburesinde oturup çalan piyanonun çıkardığı her seste geçmişe olan özlemimi
hatırlamak istemiyorum. Yeni adımlar attığımı düşündüğüm her an ayaklarımın geri bastığını
görmek ve bunun nedeninin iki dakika içinde aldığım basit kararlardan ibaret olduğunu
düşünmek istemiyorum. İnsan bütün güzellikleri aynı anda yaşamayı hak ediyor kelebek kadar
olan ömründe. İyiyle kötü arasında ki farkı bile yaşayarak, görerek anlamak gerek bence.
Birinden vazgeçip bütün iyiliklere ya da kötülüklere uzanmak ne cennetin ne de cehennemin
kapısını açar.
Seçim yapmaktansa iki tarafında gizemini çözmek isterim attığım her adımda aslında. Bu
yüzden de arkamda bıraktığım her yol ayrımı varlığımın derinliklerine uzanan ve şimdi ki beni
oluşturan değerler aslında, farkındayım. Ama o arkamda bıraktıklarımla bambaşka bir insan
olabilme düşüncesi, farklı insanlarla, farklı şehirlerde nasıl olduğunu bilmediğim ve belki de asla
bilemeyeceğim yaşanmamış olan hayatıma duyduğum özlem içimden çıkıp gitmeyecek,
biliyorum. Kendime yetemiyorum belki de. Çünkü hayat, en iyisini bulduğumuzu
düşündüğümüz anda bile yeni şıklarla aklımızı karıştırmak için tasarlanmış bir bulmacadan
farksız bence. Yaptığın seçimlerle, seçmediklerin arasında ki yedi farkı ararken ya da bütün
şıklar arasında kaybolup çıkışı ararken... Her yeni cevabın yeni bir soru oluşturduğu hem
kazananı olmayan yarış hem de asla bitmesini istemediğim ve belki de oynadığım en güzel
oyun...
Irmak KOCABAY
21602475KAYNAKÇA:
TME (The Moments Entertainment) (Yapımcı), Chazelle, D. (Yönetmen). (2016). La La Land
(Aşıklar Şehri). [Film]. ABD.",9.0,3.0,3.0,3.0
8287,"Savaş, insanoğlunun yakasına yapışmış kara bir",,"İnsanoğlu, en eski çağlardan bir birbiriyle savaşmıştır.
Yemek için, barınma için. Şimdi ise, güç için insanlar
her şeyi yapıyor. Sonuçlarını, sebep oldukları yıkımı
hiçe sayarak…
Geçenlerde rastladım bu fotoğrafa. Fotoğrafta
dimdik duran, sırtında en fazla iki yaşında bir bebek
taşıyan bir erkek çocuğu var. İlk bakışta pek bir şey
anlatmıyor olabilir bu fotoğraf. Fakat hikayesi çok şey
anlatıyor. İkinci Dünya Savaşı sırasında Amerika’nın,
Japonya’nın Hiroşima ve ardından da Nagazaki
şehirlerine attığı atom bombası sonucu iki şehir de yok
oldu. Bir çok insan hayatını kaybetti. Bir çoğu da
bomba sonrası açığa çıkan radyoaktıf enerjiden
etkilenerek hayatlarından oldular. Yıllarca bu iki
kentte çiçek dahi yetişemedi, sağlık problemleri
yaşandı. Atom bombasının ardından hayatını
kaybedenler, radyoaktif enerjinin yayılmasını
engellemek amacıyla yakıldı. Japonya, savaşın en
derin iz bıraktığı örneklerden biridir. Fotoğrafta ise o
dönemde yaşamış ve atom bombası sonucu hayatını kaybetmiş küçük kardeşini sırtında taşıyan on
yaşlarında bir çocuk görüyoruz. Küçük kardeşini, yakılması için beyaz maskeli adamlara teslim etmeye
götürmesine rağmen, dimdik ayakta duran küçücük bir çocuk… Ne acıdır, bir insanın kendi kanından birini
kaybetmesi, onu alevler içinde yanarken izlemek zorunda kalması… Ben on sekiz yaşındayım ve şu anda
bu fotoğrafa bakarken içimin parçalandığını hissediyorum. Fotoğraftaki bu çocuk ise acısını içine atarak,
yapılması gerekeni yapıyor ve kendi kardeşini yakılması için görevlilere teslim ediyor. Dimdik, adeta bir
asker gibi, suratındaki ciddi ifadeyle yaşının kaldıramayacağı bir sorumluluğu yerine getiriyor. Bu fotoğrafı
çeken fotoğrafçı Joe O'Donnell, bu fotoğrafın hayatı boyunca unutamadığı karelerden biri olduğunu
söylüyor. Çocuğun dimdik duruşu ve soğukkanlı tavırlarının aklından hiç silinmediğini anlatıyor. Böyle bir
kareye şahit olduktan sonra nasıl unutabilirsin ki? Bir çoğumuz fotoğraftaki bu çocuk gibi yaşanılanları
olgunlukla ve dik durarak karşılayamayız. Ne acıdır ki, insanoğlu güç kazanmak ve diğer insanlardan önde
olmak uğruna yakmaktan, yıkmaktan ve can almaktan geri durmaz. İnsan hayatı onun için önem taşımaz.
Sevgi, merhamet, hoşgörü, birlikte yaşamak kavramlarını tanımaz. Günümüzde de atom bombası
kullanılmasa bile benzer bir çok örnekler bulunmaktadır. Tıpkı, bu fotoğraftaki gibi. Şu anda Suriye’de,
Irak’ta ve Yemen’de insanlar ve özellikle küçük çocuklar, çok ağır şartlar altında yaşamakta ve ağır
bedeller ödemektedirler. Bu bölgelerdeki çocuklar aç, hasta, evlerini ailelerini kaybetmiş, eğitim haklarıellerinden alınmış, hayatı bu korkunçluğuyla tanıyan masum bireyler… Kimse onları düşünmüyor ve
verdikleri zararın farkına varmıyor. Böyle düşününce ve bu acıklı hikayeleri dinleyince, kendimin ve
çevremdekilerin ne kadar şanslı olduğunu düşünüyorum. Bazen, sahip olduklarımın değerini bilmiyor ve
fazlasını istiyorum. Fakat, benim yaşımda olmasına rağmen, o kadar kötü durumda olan insanlar var ki,
bunu düşünüce de kendimden utanıyorum. Ben oyuncak bebeklerle büyümüştüm. Suriye’deki çocuklar
ise, ellerinde bebek yerine silah taşıyor ve bunu bir oyun sanıyor. Ben küçükken müzik dinlemeyi çok
severdim. Savaş olan ülkelerdeki çocukların ise duyduğu ses; silah sesleri ve çığlıklar… Bir yetişkinin bile
kaldıramayacağı zor koşullar içerisinde yetişiyor bu çocuklar. Yarını düşünmekten korkuyorlar.
Savaş, insan yaşamına çok büyük zarar veriyor ve insan hayatını çekilmez bir hale sokuyor. Can kaybı
olmasa bile böyle ortamlarda manevi açıdan çok şey kaybediyoruz ve geleceğimize umutla bakamıyoruz.
Keşke fotoğraftaki çocuk gibi dimdik ayakta durabilsek, insanın yakasına yapışmış bu kara leke karşısında.
Keşke böyle fotoğraflara dur diyebilsek. Fakat ne yazık ki insanoğlu değişmediği ve nefsini terbiye
etmediği sürece, dün Nagazaki ‘de ve bugün Suriye’de yaşanan acıların sonu gelmeyecek ve bu tarz
fotoğraflara yenileri eklenecek. Çok isterdim, insanın kendine verdiği zararı fark etmesini ve hayatta güçlü
ve üstün olma kavramı dışında daha güzel ve önemli değerler olduğunu görebilmesini. Ama maalesef,
gücümüz yetmiyor ve bazı gerçekleri değiştiremiyoruz. Gücümüz yok ama umudumuz var. Gün gelecek
gücümüz ve umudumuz birleşerek dünyaya barışı getirecek. Buna inanmak ve görmek istiyorum.
ELA NAZ AKBULUT",8.0,2.0,3.0,3.0
6210,Zamanın Götürdüğü,,"şey zamandır. Bu denli hızlı akıp giden hayatımız karşısında geçmişe dayalı hiçbir anımız olduğu gibi kalmaz,
kalamaz. Hele ki sevdiklerimiz ve aramızdan ayrılanlarla ilgili olanlar… “Bir Son Duygusu” romanındaki Tony
gibi ben de anılarımı tazelemeye, yaşananları olduğu gibi hatırlamaya çalışıyorum, ancak yalnızca tek bir
kişi için geçerli olanları. O hayatını kaybetmedi, ancak sanki bu dünyadan varlığını tamamen silermişçesine
çıktı hayatımdan. Ona dair onlarca anım var hatırlamak isteyip de zihnimde canlandıramadığım. Tıpkı Tony
gibi bir ölünün arkasından kırıntıları takip ediyorum sanki.
İkimizin farklı şehirlerde yaşıyor olması asıl sorundu bizim için, aramızdaki tek engel buydu ve yine
mesafeydi sonumuzun bu denli şiddetli olmasının sebebi. Hayatımdan birden çıkıp gitmesine
alışamadığım, o zamanlarda alışmak istemediğim birisiydi. Şimdi ise nerede, ne yapıyor, kiminle yatıp
kalkıyor bilmiyorum, hem de en yakın arkadaşlarımdan birinin kuzeni olmasına rağmen. Her sabah ilk onun
sesini, her gece de en son onun “Seni seviyorum” deyişini duymadan geçen 2 yılın sonundayım şimdi.
Bütün kalp kırıklıklarına, geri alınamayacak kadar ağır sözlere ve diğer her şeye rağmen tek bir şeyden
eminim; dön dese her şeyi bırakıp ona dönmeye razı olurum, çünkü kimse beni onun gibi sevmedi ve kimse
bana onun hissettirdiği şeyleri hissettiremedi. Ancak o artık hayatımda değil. Artık bir ölüden farksız benim
için çünkü ne bir haberini alıyor, ne sesini duyuyor ne de bir yerlerde resimlerine rastlayabiliyorum. Dedim
ya, en yakın arkadaşlarımdan birinin kuzeni ve ben buna rağmen onun hakkında tek bir şey bilmiyorum.
İşte en büyük üzüntüyü de bu veriyor zaten.
Herkesin hayatında böyle biri olmuştur eminim ki; gidişine bir türlü alışamadığı. Bu kişi ister eski
sevgili olsun, ister toprağa verdiği bir yakını. Benim için geçerli olan durumun ne olduğunu az çok
anlamışsınızdır. Aradan geçen bu denli zaman içinde ondan geriye çok az anımın kaldığını farkedemeden
edemedim. Ne bir mesaj, ne bir hediye, ne bir ziyaret... Ama en çok koyan ne oldu biliyor musunuz? Sesini
unutmak. Asla unutamam, aklımdan çıkaramam dediğim sesinden bana en ufak bir hatıra kalmadı. İlişkimiz
öyle yıllara dayanan bir uzunlukta değildi ama paylaştığımız şeyler hatırlanmaya, anılmaya değerdi.
Kimseye söyleyemediklerimi ona söyledim, kimseye açamadığım kalbimi ona açtım ben. O yüzden gidişinin
beni ne kadar derinden yaraladığını anlatmaya kelimeler yetmez.
Ayrıldıktan hemen sonra “Oh be dünya varmış” denildi elbette, âdettendir. Kısa bir süre sonra
pişman olundu, yine bir âdet. Ancak aradaki mesafe ve neredeyse sıfır olan karşılıklı görüşebilme yüzdesi
yüzünden pişmanlık hiçbir işe yaramadı, işte size klişe olmayan bir şey. Ne kadar pişman olduğumu
söyleyemeyişim ve onun ellerimden kayıp gitmesine izin verişim benim nasıl bir ahmak olduğumu
gösteriyor tabii ki. Onun şu an benim için bir ölüden farksız olmasının sebebi benim pişman olduğumu
kabul edemeyecek kadar salak, hatıraların unutulmasına izin verecek kadar da kör olmammış meğer.
Hayatım boyunca böyle bir duruma düşmeyeceğimi düşünmüştüm; birinin arkasından çaresizce
kırıntıları toplamayacağımı. Tony gibi bir belirsizliğe düşmeyeceğimi, sevdiklerimin her zaman hayatımda
kalacağını veya elimi uzattığımda onlara ulaşabileceğimi sanırdım. Ancak gerçek hayat öyle değilmiş, eski
sevgililer her zaman içinizde koca bir boşluk yaratırmış ve o boşluk ancak onların sebep olduğu, hatıralarda
gizli kalmış, üstü tozlanmış küçük mutluluklarla dolabilirmiş. Anılar unutulur, yerlerini yeni insanlara
bırakırlarmış ve her şeyin çözümü yine, yeniden ZAMANMIŞ.Kaynakça
Türkeş, Ömer. “Bir Son Duygusu Beyaz Perde Yolunda.” Radikal Kitap. 16 Eylül 2015. Web. 21 Ekim 2015.",9.0,3.0,3.0,3.0
2228,TOPRAĞA DÜŞEN EN GÜZEL YAPRAK,,"Bulutların arkasından belli belirsiz gözüken güneş, dökülen yapraklara el sallıyor suçluluk duygusuyla.
Ah o yapraklar, o her sonbahar üstünden umursamazca geçtiğim, belki de varlıklarından dahi rahatsız
olduğum, sonbaharın baş aktörleri… Artık en iyi dostlarım işte o, yıl boyunca misafir oldukları
dallardan kurumaya yüz tutmuş halleriyle ayrılan yapraklar. Peki, niye mi bu kadar kıymetli oldular
benim için? Daha bir ay önce el ele tutuştuğum, sokaklarda beraber koşuşturduğum, bir kere daha
bana bakıp gülsün diye bin takla attığım Kıymetlim’i yaprakların üstünü örttüğü yağmur sularıyla
ıslanmış toprağa emanet ettim.
Hep ani olur ölümler. Peki, eline diken batsa acısını, o adına aşk denen duygunun saklandığı
yerde hissettiğim gül yüzlümün ölümü… Daha henüz yirmisine bile basmamıştı. Onun da çalışmaktan
yorulduğu kitapları, beraber konuşmaya doyamadığı arkadaşları, kurmaktan hiç vazgeçmediği mutlu
ve yan yana bir geleceğimizin hayali vardı. Bazen hayatın sanki bana karşı kurulmuş bir tiyatro gibi
beni hırpaladığını düşündüğüm zor günlerimde beni hayata bağlayan sesiyle o hayallerinden
bahsederdi. Aşkı o kadar baş döndürücüydü ki o, hayal kurduğu anda benim tek yaptığım şey susup
anlattığı hayallerinin her bir ayrıntısını zihnime kazımak ve onları nasıl yapabileceğimi düşünmek
oluyordu. Küçük, sade, iç duvarları açık mavi, ufacık bahçesini olabildiğince fazla ağaç süsleyen mutlu
bir evdi hayali. Başını omzuma dayayıp huzurlu uykunun tadına varacağı bir tahtadan sedir vardı evin
hemen girişinde. Aynı küçük İskender’in Ölü Sevgilimin Şiir Defteri’nde anlattığı gibi bir huzurdu
hayalimiz. İkimizin o dört duvarı sıcacık bir yuva yapabileceğimize o kadar çok inanıyordu ki ağaçların
cinslerini bile belirlemişti. Heyecanla evin bahçesinde olmasını istediği ağaçları sayıyordu bir bir:
Ihlamur evin önünde güzel kokular yaysın, söğüt bahçenin girişinde heybetiyle gelenleri selamlasın,
bir de ceviz dikelim bol bol yeşil cevizin çok güzel tadı var. He doğru ya size söylemedim değil mi?
Kıymetlim ağaçları çok severdi. Sonbaharda o dökülen yaprakların arasında yürümeye, üzerlerine
uzanmaya, onların savrulmasını izlemeye bayılırdı. Bu yüzden ben o zamanlar sadece o mutlu olsun
diye aralarında gezindiğim yapraklarla dostum artık. Sanki onlar bana birer emanet en Kıymetlimden.
Güzeller güzeli yüzü gözümün önünden gitmiyor. Nereye gitsem varacağım yerde beni
bekliyor, nereye baksam sanki bana bakıp gülümsüyor. Çünkü biliyor ki o hayatta iken de beni en
mutlu eden şey onun bana bakarken gülümsemesiydi. Ama bazen bulutlanıyor o kömür incisi gözleri,
beni özleminden bir köşeye çökmüş ağlarken görünce. Kıymetlim’i üzmek istemiyorum böyle ona
gözükerek ama ne yapabilirim ki kalbim paramparça iken gözlerim söz dinlemiyor. Bazen yağmur
yağıyor, atıyorum kendimi hemen dışarı çünkü biliyorum ki yağmur toprakla birleştiğinde çıkan o
enfes koku Kıymetlim’in kokusu. O, toprak altında yattığı için bu kadar güzel bu koku. Ciğerlerime
çekerken o kokuyu mezarını benim gözyaşlarım da ıslatıyor. Ona mektubum oldu artık gözyaşlarım.
Onu ne kadar özlediğimi, onsuz hayatın nasıl çekilmez olduğunu anlatan, biraz da beni bu dünyada
niye yalnız bıraktığını soran sitem ve özlem dolu birer mektup…
Vefat ettiğinin ilk günlerinde oda arkadaşı bana daha önce hiç haberimin olmadığı günlüğünü
getirdi. İlk günlerde cesaretim olmamıştı açıp okumaya sadece bende kalan diğer eşyaları gibi sarılıp
koklayabiliyordum. Çünkü ya onu yeterince mutlu edemediysem ve en Kıymetlim beni üzmemek için
içini günlüğüne döküyorsa düşünceleri beynimi bir kurt acımasızlığıyla delik deşik etmişti. Sonra bir
gün cesaretimi topladım ve mezarının yanındayken günlüğünü açtım. Benimle tanışmadan önce
yazmaya başlamış bu günlüğü. Okuduğum her satırda sanki bir daha âşık olurcasına gelebildim
benimle tanıştığı günlere. Ellerim titreyerek açtığım yeni sayfada fotoğrafımızı gördüm yine o eşsiz
gülümsemesiyle bana bakarken. Sonrasında okuduklarım ise beni o gittiğinden beri ilk kez ciddianlamda sevindirebilen şey oldu. Her zaman o kurduğu ortak hayallerimizden, nasıl mutlu
olduğundan bahsediyordu. Sonra hıçkırıklarla kapandım mezarına beraber geçiremediğimiz fazladan
bir güne söverek. İşte şimdi küçük İskender’in Ölen Sevgilimin Şiir Defteri adlı kitabını yine bir
sonbahar günü, dışarıda savrulan yaprakları izlerken okuyunca bütün bu anılar tekrar sardı bütün
sarsıcılığıyla bedenimi. Ölen sevgilimin bana yaptığı en büyük sürpriz olan günlüğünü hasretle tekrar
açtım. Mis gibi kitabın sayfalarına sinmiş kokusuna doyduktan sonra tekrar okumaya başladım
beraber geçirdiğimiz günleri. Dilimde bir cümle: Keşke beni bu diyarda tek başıma bırakıp gitmeseydin
Kıymetlim.
KAYNAKÇA
Över, İskender(2017). Ölen Sevgilimin Şiir Defteri. İstanbul: Can Yayınları
Muhammed Faruk Gülmez",10.0,4.0,3.0,3.0
2755,Ali Yümsel,,"Her gün, çoğunlukla da farkında olmadan birçok kez yaptığımız bir şey vardır:
seçim. Her sabah kalktığımızda okula veya işe gidip gitmemeyi seçeriz, sonrasında
duş alıp almayacağımızı, kahvaltı yapıp yapmayacağımızı… Bu liste böyle uzayıp
gider. Seçim yaptığımızı fark edersek seçim yapmamız daha da zorlaşır. Bütün
seçenekleri değerlendirmeye başlayıp en iyisini seçmeye çalışırız. Belki de beynimiz
bu kararsızlığımızla başa çıkabilmek amacıyla bir koruma mekanizması olarak
engelliyordur seçim yaptığımızı fark etmemizi. Belki de imkânsızla başa çıkabilmemiz
için gerekli olan şey budur.
Neden bu kadar zordur seçim yapmak? Önündeki seçeneklerden birini
seçmek ne kadar zor olabilir? Mr. Nobody filminde bu durum şu şekilde açıklanıyor:
“Eğer patates püresi ile sosu karıştırırsan daha sonra ayıramazsın, sonsuza
dek. Baba’nın sigarasından çıkan duman bir daha asla içine dönmez. Geri
dönemeyiz. Seçmek, bu yüzden zordur.” Herhangi bir seçim yaptıktan sonra
kararımızı değiştiremeyiz. “Keşke” kelimesinin bu kadar sık kullanılmasının sebebi de
budur. Diğer seçeneği seçseydik neler olacağını asla bilemeyiz seçim yaptıktan
sonra. Seçimimizi farklı yapsaydık hayatımızın memnun olmadığımız yerleri
düzelecekti belki ama muhtemelen başka yerleri bozulacaktı. Bütün o seçeneklerin
birbirine karşı iyi ve kötü tarafları vardır ve seçmeden önce bunları asla tam olarak
bilemeyiz. Filmde başkarakter Nemo’nun seçim yapmaktan kaçınmasının sebebi de
budur. “Seçmediğin sürece her şey mümkündür.” Örneğin bir sahnede Nemo’yu bir
şeker standının önünde şeker seçmeye çalışırken görüyoruz. Cebinde sadece bir
şekere yetecek kadar para var ve en son hiçbirini seçmeyerek bütün seçenekleri
mümkün kılıyor. Hâlâ istediği zaman istediği şekeri alabilir ancak o zaman geleceğini
sınırlamış olur. Eğer seçim yapılmadıysa bütün olası gelecekler varlığını sürdürür. Bu
gelecekleri yok eden her gün onlarca kez yaptığımız seçimlerdir.
Madem seçim yapmak bu kadar zor, hangisini seçeceğimize nasıl karar
vereceğiz? Çoğu durumda seçim yapmak basittir. Çünkü bilinçaltımız bizim yerimize
otomatikman yapar bu seçimi. Ancak yaptığımız seçim geleceğimizi etkileyecek gibi
görünüyorsa bu seçimi yapmak zorlaşır. Beynimizde seçenekleri değerlendirmeye
başlarız. Olay içinden çıkılmaz bir hal almaya başladığında ise pes edip rastgele
birini seçer, bazen de kendimize daha doğru gözükeni seçeriz. Peki, her zaman
yaptığımız seçim doğru mudur? Hep doğru yolu mu seçeriz? Bana sorarsanız evet.
Çünkü sonunda ne olursa olsun o senin seçimindir. Sonucu ne kadar kötü olursa
olsun senin seçtiğin yol en doğru yoldur. Çünkü artık seçim yapılmıştır. O noktadan
sonra doğru olanı mı seçtim diye düşünmek yerine bundan sonra en iyi ne yapabilirim
diye düşünmek gerekir. Artık gelecekteki seçimlere bakmak gerekir. Çünkü yaptığınız
ve yapacağınız seçimler sizin kim olduğunuzu belirler. Kendi hayatımdan örnek
vermek gerekirse, benim hayatımda karşılaşıp da en çok zorlandığım seçim
üniversite tercihiydi. 11. sınıftan beridir hep aklımda birkaç üniversite ancak tek bir
bölüm vardı: Bilgisayar Mühendisliği. Yine de sınav sonuçları açıklandıktan sonra
seçim yapmak oldukça zor oldu. En sonunda burada, Bilkent Üniversitesinde karar
kıldım ve yaptığım bu seçimin gelecekte beni öne çıkaracağına inanıyorum.Son olarak bir şey eklemek gerekirse; seçim yapmak ne kadar zorlayıcı olsa
da seçimlerden korkmamak, onlardan kaçınmamak gerekir. Evet, yaptığımız seçimler
geleceğimizi belirler ama bu aynı zamanda şu anlama da gelir. Seçim yapmazsak
geleceğimiz olmaz. İleride, geçmişe dönüp baktığınızda tek göreceğiniz geçmişte
yaşadığınız güzel anılar olacaktır. Sizi o güzel anılara yöneltecek seçimleri
yapmaktan kaçınarak zamanınızı harcamayın. Çünkü zaman geçtikçe elinizdeki
seçim yapma fırsatlarını teker teker kaybedersiniz.",10.0,4.0,3.0,3.0
4904,RUHİ DE MÜCERRET Mİ?,,"verdiğimiz önemli kararlar kimleri bağlar? Yalnızca ailemiz ve arkadaşlarımızı mı yoksa çok
ünlü bir reklam şirketinin sahibini de mi?
Hayat gibi bizleri de sürekli bir soru-cevap sirkülasyonunun içerisine sürükleyen bu kitap,
belki de görüp görebileceğimiz son zamanların en post-modern eserlerinden biri Türk
Edebiyatında. Kitabı benim gibi sizde çok kolay bir şekilde rafta ışıl ışıl parlarken
görebilirsiniz. Yanardöner kitap kapağı henüz kitap hakkında fikriniz olmasa bile yüzünüzde
küçük bir buse yaratıyor. Kitabın renklerini görünce içinizde mini gökkuşakları oluşuyor bir
anda.
Kitabı okurken toplumun her kesimiyle her satırda temas halindeyiz ve bunu gerçek
yaşamımızla kolayca bağdaştırabiliyoruz. İnsanları görmezden gelmek için ne
kadar çaba sarf ediyoruz her gün. Veya siz ne kadar görmezden geliniyorsunuz?
Kitaplarla kendini özdeşleştirmek bazen oldukça güçken, Murat Menteş bunu oldukça
kolay ve akışkan bir şekilde yapıyor ki, kitaptan başınızı kaldırdığınız o kısa sürede gözleriniz
kahramanları arıyor ve bazen de karşınızdan geçiveriyorlar.
Aşkı, sevgiyi, kahramanlığı ve kanı aynı anda bulduğum, hissettiğim ve unutamadığım bir
roman oldu Ruhi Mücerret. Nasıl bittiğini bilemediğim, hiç bitmese dediğim romanlarım
arasına girdi.
Kitap okurken sözcüklere hissettiğin ahbaplığı belki de en yakınından bile bulamazken, hiç
tanımadığım bir yazarın bamtelime dokunması beni her zaman şaşırtmıştır. İlginç olan tarafı
ise, böyle yazarların her kitabında aynı şeyi hissediyor oluşumuz. Şiir, roman, öykü veya
deneme, ne yazarsa yazsınlar her zaman sanki gözlerinin içine bakıyorlar da, yüreğindengeçenleri okuyabiliyorlarmış gibi. İnsanın içini okumak nasıl bir duygudur? Hele bu yazarlar
binlerce kişinin yüreğini okuyabiliyorken. Kendilerinin içini okuyan bir yazarları var mı
onların da? Aslında herkes biraz birbirinden etkilendiyse, bu kin, gözyaşı ve nefret neden, bizi
birbirimize uzak tutan?
İnsanlara karşı hep çekingen kalma nedenim bundan biraz. Zarar vermek istemezken
hiçbir varlığa, hep zarar görmemiz onlardan nasıl bir açmaz? Hepimiz birbirimiz için varız ama
herkesi bencil yapan bir nokta var yüreğimizde. Ben bile zarar görmemek için insanlardan
uzak dururken bencilce davrandığımı fark ediyorum ve bir kez daha kendimden utanıyorum.
Birçok semavi dinde “Oku” emrinin verilmiş olmasının bir tesadüf olmadığını
düşünüyorum. Yazmak ve belki de bunun sayesinde anlamak kaç güzel şeye bedel bu
hayatta? Yazılanları okuma dürtüsü, okumanın ardından gelen anlama sevinci veya belki de
yalnızca anladığımız için üzülme belirtisi. Çıkmaz içinde çıkmaza sürükleyen bu eylem,
benim aklımı kurcalamaya daima devam edecek gibi gözüküyor. Susup anlamanın vermiş
olduğu rahatlığı, konuşup bozanlardan ürküyorum. Tinsel açıdan hiçbir şeyin tam olarak
bilinememesi beni ayrı ve derinden üzüyor. Ne de olsa her insan biraz mücerrettir, değil mi?
Okumaya devam etmek, seçimime göre ya beni mutlu ve huzurlu ya da kafası karışık ve
hüzünlü edecek. Ama ne fayda, kim bu sonu olmayan mistik eylemden vazgeçebilir? Ya da
kim vazgeçirebilir insanı düşünmekten? Hayatıma bir anlam yüklemek birkaç sözcüğün
sayesinde olacaksa o halde tüm kitaplar benim olmalıdır, evrene açılan kapıya varabilmem ve
belki de kendimi bulabilmem için.
“Acı çekmek özgürlükse, özgürüz ikimiz de.” diyen Ahmet Kaya’ ya buradan selamlarımı
iletiyorum ve ikimiz de kısmına kendimi ve kitapları koyuyorum. Çünkü okudukça farkına
varma ve bunun sonucunda acı çekme orantısı aynı anda artıyor. Acı çekenlerin dayanılmaz
farkındalığı adına!
Şari KOÇAKLI",8.0,3.0,2.0,3.0
701,Çöküş,,"çoğunuzun erişmek istediği hayatı yaşamakla meşgulüm. Her şey istediğim gibi, cebimde hayli büyük bir
meblağ, yanıma güzeller güzeli bir dünya tatlısı. Aşçılar, uşaklar, yollarda bana eşlik eden korumalar,
şoförler... Mutluyum, istediğim her şeyi yapıyorum ve çok seviliyorum. Ancak bir şeyler oluyor, ansızın
kaybediyorum tüm varlığımı, saygınlığımı ve unutuluyorum. Çevremdeki tüm insanlar kayboluyor. Normal
şartlardaki bir hayatı bile yaşamıyorum, yepyeni ve bana hiç benzemeyen insanlarla var artık etrafımda,
onlara katlanamıyorum. Sonunda peri masalım bitiveriyor.
Harika peri masalı, ne yazık ki acıyla son buluyor. Aslında bu masalın ne ilk hali ne de son hali benim
hayatımı yansıtmıyor. Peki bu hayata gerçekten sahip olmak ister miydim? Neden olmasın ki, çoğu insanının
hayatı boyunca erişmek isteyeceği, belki de erişebileceği son safha. Ancak son durumu göz önüne alınca
böyle bir düşüşe de katlanabilir miyim bilemiyorum. Ancak her ne kadar zenginliği kaybetmekten çekinsem
de, masal hayatını yaşamaktan hayli memnum olurdum.
Maalesef, bu masallardaki hayatı yaşayan sayısız insan benim gibi düşünmeyip bu durumdan zevk
almak yerine durumlarından sızlanmaya başlayabiliyorlar. Zaman zaman gazetelerden veya televizyonlardan
karşılaştığım kadarıyla, bu kişiler sahip olduklarını çoktan unutmuş ve hayatlarındaki çeşitli problemlerden
yakınmaya başlamışlar. Peki, bu problemler neyle ilgili? Genel itibariyle paranın huzur getirmediği, yüksek
makamlarda insanların kendine zaman ayıramadığı, meşhur olunca sokakta bile rahatça gezilemediği. Ben
bu klişe ve popülist düşünceleri tabi ki de samimi bulmuyorum. Mutlaka, insanlar hangi standartlarda
yaşarlarsa yaşasınlar bazı problemlerle karşılaşabilir, bu çok doğal fakat biraz da sahip olduklarıyla tatmin
olmalılar. Unutulmamalıdır ki, günümüzde birçok zengin aldığı yanlış kararlar veya başka bazı sebeplerden
ötürü tüm sahip olduklarını kaybedebiliyor. Bu durumu Thomas Mann, Dolandırıcı Felix Krull'un İtirafları
adlı kitabı da çok güzel betimlemiş. Hikâye yüksek burjuvaya mensup bir ailenin çocuğu olarak dünyaya
gelen karakterin, tüm zenginliğini kaybedip sonunda hırsızlık yapmaya başladığı bir çöküşü anlatıyor.
Kitapta geçen bu çöküş hikâyesi ışığında acaba çok zengin hayata sahip olsak da, bir gün tüm bunları
kaybetmeyeceğimizin bir garantisi var mı? Peki, bu durumu göz ardı edersek ve ayrıcaklı hayatı bir yaşam
felsefesine dönüştürürsek, bir gün ansızın sahip olduklarımızı tümüyle kaybettiğimizde nelerle
karşılaşacağımızdan haberimiz var mı? Ne yazık ki, ben bu bilince sahip olduğumu zannetmiyorum ve
maalesef, günümüzde insanların gezdikleri, alışveriş yaptıkları, yemek yedikleri yerleri çoğunlukla
ekonomik imkânlarına göre seçtiğini ve ister istemez toplumlarda ayrışmaların burada başladığını
düşünüyorum. Dolayısıyla bu farklı kesimlerde yetişmiş insanların hal ve hareketleri birbirlerinden hayli
farklı olabiliyor ve hatta aynı toplumdaki farklı kesimlerin davranışları diğerlerince komik, kaba veya banal
karşılanabiliyor. Bu durumda bu sınıflar arası geçiş yapan insanların bocalaması da hayli normal. Özellikle
de varlıklı bir ailenin, yoksullukla karşılaşması ve baş etmeye çalışmasının ciddi problemleri ortaya
çıkaracağı kanaatindeyim. Bu tip insanlar bir alışma sürecine girip davranışlarını değiştirmeye çalışsalar bile
bu süreç uzun ve sancılı olabilir. Hatta durumun katlanılamaz bir hale bile gelebileceğini düşünüyorum.
Mesela, ben ulaşımımı önceden sürekli hususi bir araç ve şoför ile sağlasam, sonradan da toplu taşımaya
mecbur olsam gerçekten zorlanırdım. Çünkü burada ciddi bir kültür farkı yaşanılacağı çok açık veya herkes
tarafından tanınan, sevilen bir insan olduktan sonra insanların tanımadığı sıradan bir insan olmaya mahkûm
olmak, yani insanların alışmış oldukları hayat standartlarındaki köklü değişiklikler, insan hayatını zorlaştırıp
ve çekilmez hale getirebilir.
Tabi ki insanlar sahip oldukları imkânları gerektiğinde kullanmalı ancak bu durumdan hoşnut olmayı da
unutmamalı ve imkanlarına göre yaşarken tüm yaşamını bu ekonomik kriterlere bağlı kalarak
şekillendirmemeli. Yemek yerken, alışveriş yaparken gittikleri yerleri, ekonomik nedenlere bağlı
kalmaksızın seçebilmeli ve bir gün tüm varlıklarını kaybetse bile davranışlarını değiştirmek zorunda
kalmamalı.
Mustafa Feyzi Belviranlı",10.0,4.0,3.0,3.0
3155,Kontrbas: Bir Yalnızlık Senfonisi,,"geçen ilginç ilişki üzerinden birçok toplumsal ve bireysel konu ele alınıyor. Bu ilişki derin bir
sevgiyle başlarken oyun ilerledikçe nefrete dönüşüyor. Sevgi ile nefret arasındaki geçiş çok
net bir biçimde görülebiliyor. Orkestrada ve hayatta hep geri planda kalan bir devlet memuru
olan bir kontrbasçı neden var olduğunu ve hayatın neresinde durduğunu, rolünü sorgulamaya
başlıyor. Hayatta birçok konuda bizim de yaptığımız gibi. Hayatın akışında kaybolup
giderken bir noktada duraklayıp ben kimim ve ne yapıyorum sorularını sorduğumuz an. Hayat
sahnesindeki en önemli anlardan biri çünkü kendimizi bulmamıza olanak sağlayan bir fırsat
ama aynı zamanda da sonucu bizi yıkabilecek bir an. Kendi varoluşumuzun sınırına
geldiğimiz bir an. Kontrbasçı orkestrada nasıl geri planda olduğunu anlatırken aslında hayatta
var olan hiyerarşik yapıyı sorguluyor. Bir devlet memuru olarak bu sorgulamaları yapabilmesi
bence cesaret isteyen bir durum.
Günümüz seyircilerinden de bahsediliyor oyunda seyircilerin alkışlamazlarsa kendilerini
cezalandırılmış hissettiğinden bahsediliyor. Orkestraya yeterli takdiri sunamamaktan korkan
bir seyirci var karşımızda. Oldukça tuhaf bir durum. Bu da hiyerarşik bir durum aslında bir
nevi. Orkestrayı kendinden üstün gören bir seyirci kitlesi var karşımızda çünkü. Bütün bu
alkışlar üzerine orkestra üyeleri ayağa kalkarken kontrbasçıların doğru düzgün ayağa bile
kalkamadığından çünkü zaten ayakta olduklarından bahsediliyor. Burada bence toplumdan
dışlanma durumu muazzam bir örnekle anlatılmış. Hayatımızda bir orkestra gibi olduğuna
göre burada gördüğümüz durumu birçok yerde bulabiliriz. Toplumsal yapıdaki hiyerarşiden
bahsediyorum. Devlet memurunun başındaki müdür ile arasında olan hiyerarşik ilişkiye
bakabiliriz. Bence bu hiyerarşik düzen sonunda kendi kurbanlarını yaratıyor. Toplumdan
dışlananlarını, kötü muamele görenlerini… Tıpkı bu devlet memuru kontrbasçı gibi. O aslında
sistemin bir kurbanı ve bu sistem onu varoluşunu sorgulamaya itiyor. Kendi sanatçı ve devlet
memuru kimlikleri arasında gidip geliyor sürekli. Bence bir sanatçının özgür olması gerekir
ama burada gördüğümüz devlet memuru kalıpları arasında sıkışmış bir sanatçı. Kendi önüne
sunulan notaları her gün çalışıp sunmak zorunda olan ve bununla hayatını kazanan biri. Bir
sanatçı yaratıcı olup yeni bir şeyler ortaya koymalıdır. Bu yüzden yenilik ve yaratıcılık yoksa
sanatta yoktur ama bir enstrümanın çalınışındaki fark da ortaya eserin bambaşka bir yönünü
çıkarabilir. Fakat bu tam anlamıyla bir yaratıcılık sayılabilir mi? Bir sanatçı ve devlet
memurunu birbirinden ayıran bu keskin tanımlamaların arasında kalmış olanlara uygun bir
sözcük var mı bilinmez. Zamanla kontrbasa olan hayranlığı ve nefreti büyüyen kontrbasçıkendisinden beklenilenlere de şaşırıyor doğrusu. Orkestrada bu kadar geri planda olup da bir
de nasıl böyle bir beklenti içine girebiliyor insanlar anlamak güç. Tabii en büyük beklentiyi
fırtınalar yaratmak isteyen bazı besteciler yapıyor mesela Beethoven’in sekizinci senfonisi
gibi. Bir anda herkes sizden dünyadaki hiçbir kontrbasçının çıkaramayacağı sesleri
çıkarmanızı bekler. Bütün bu beklentilere tam anlamıyla karşılık verseniz dahi bütün alkışı
orkestra şefi ve diğer üyeler alır. Size de arkada sessizce beklemekten başka bir görev
düşmez. Tıpkı hayatta olduğu gibi.
Hayatta kendimizi sorguladığımızda beni bu noktaya ne getirdi, neden bu işi yapıyorum gibi
sorular sorarız. Kontrbasçımız ise bunu neden bu enstrümanı çalmaya başladım diyerek
yapıyor.Tabii ki durum aile ilişkilerine uzanıyor.Kendisi meğersem ailesinde de sevilmeyen
biriymiş. O annesini severken annesi babasını seviyormuş ve babası da kardeşini. Kısacası
kimse ona değer vermiyormuş. Kontrbası seçerken de annesine duyduğu öfke çok etkili bir
unsur bence. Belki de toplum tarafından dışlananların hikâyesi ailelerinden başlıyordur. Bu
kontrbasçı gibi içimizde biriktirdiğimiz öfkeyle yaptığımız seçimler sonucu kendimizi
paramparça olurken bulabiliriz. Varoluşumuzu sorgularken açığa çıkanlar bizi tüketip
parçalara ayırabilir veya kendi boşluğumuzu taşıyabilecek kadar güçlendirebilir. Kendi
kalbimizde kendi boşluğumuzu taşıyabildiğimiz ölçüde özgürüz.
ARYA BENGİSU EROĞLU",6.0,2.0,2.0,2.0
3300,Cihan ÇAPAN,,"Gezi yazısı okuyan bir insan değilim. 2-3 sene evvel Anday'ın Sovyet Rusya ve
Bulgaristan ile alakalı kitabını okumaya meyletmiştim. Sonra gördüm ki kitabın baskısı yok.
Kitabı basan yayınevi de kapanmış, muhtemelen, ben doğmadan önce. Böylelikle de benim gezi
yazıları ile ilgili maceralarım da başlamadan bitmiş oldu, ta ki bugüne kadar. Bu miladı ne
yönetmen ne de yazar olarak pek tanışıklığım olmayan Werner Herzog'a ve kitabı Buzda
Yürümeke borçluyum. Zamanında izlediğim ve hayal meyal aklımda kalan Aguirre, Tanrının
Gazabı yalnızca bahsi geçen yönetmen hakkında değil, aynı zamanda tüm Alman sineması
külliyatımı oluşturuyor. Dolayısıyla meseleye inanılmaz yabancıyım. Fakat bu, beni bu yazıyı
yazmaktan menedebilir mi? Normalde ederdi fakat son teslim tarihi önümde devasa bir sur
edasıyla yükseliyor.
Evvelemirde söylemem gereken şey ""yolculuğun yaşattığı evrensel hisler"" zırvalığı ile Commented [CÇ1]: 'Evvelemir' diye bir kullanış şekli
alakalı. Bunlar evrensel değil efendim. Bildiğiniz toplam kaza -ilçe olan- sayısıyla kıyas olduğunu zannetmiyorum.
edilemeyecek kadar fazla Almanca mekân ismine gark olunca siz de bana hak vereceksiniz
eminim. Yani en önce nereye gideceğinizi bilmeniz ya da en azından nerede olduğunuza dair bir
tahayyülünüzün olması gerekiyor. Olmazsa olmazımız bu, gerisi de teferruat. Ha, derdiniz siyah
beyaz filtreli yol fotoğraflarının yanına vecize bulmaksa o zaman sizi tenzih ediyorum.
İstediğiniz kadar saçmalayabilirsiniz filtreniz varken. Yok eğer asgari müşterek bulabileceğimiz
kadar maharete sahipseniz, olay bu efendim. Yolculuk, köy tabelasını okuyup telaffuz
edebildiğiniz sürece yolculuktur.
Bu demek değildir ki yolculuğun evrensel kısımları yok. Gayet tabii var. Mesela, uzun
süre soğuk ve sert bir zeminde oturursanız hangi düvelde olursanız olun bazı hazım problemleri
yaşayacağınıza emin olabilirsiniz. ""E bunun yolculukla alakası yok ki."" diyecekseniz cevabım
bunun bir iç yolculuk olduğu ile alakalı olacaktır. İç yolculuk, gömdüğünüz 1.5 İskenderlerin
yolculuğu... Bunun dışında eğer daha önce gidip görmediğiniz yerleri 3-5 satırla ""görmüş gibi
oldum"" diyebiliyor ve yolculuğun evrensel olduğunu düşünüyorsanız bunun yegâne sebebi o
satırları yazan kişinin bir miktar mürekkep yaladığıdır, yolculuk değil. Ya işte terdit mevzusunda
da bu kadar kabiliyetliyimdir. Yolculuk öveceğimi sandınız bu paragrafta de mi? Commented [CÇ2]: Burada özel bir yolculuktan ziyade
genel olarak yolculuk kavramından bahsettiğim için belirtme
Kitabın 3-5 nöronumu çalışmaya sevk eden başka bir noktası ise bir işe başlarkenki gaye ekimi eki kullanmayı doğru bulmadım.
Kalem aldım/ Kalemi aldım arasındaki fark gibi.
ve motivasyon membanızın o işin ortalarına doğru kaybolması olgusu. Bu oldukça ciddi bir
mesele aslında. Nitekim bunu unutmak, içinde bulunduğunuz hâlin normalleşmesi, neden ve
niye orada olduğunuzu, o işi yaptığınızı unutmanız demek. Bunun üstesinden ancak ve ancak
çelik gibi bir irade gelebilir. Asıl sorun ise bunun ne zaman üstesinden gelmemiz gerektiğidir.
Yani eğer terakki gösteren bir iş yapıyorsanız, yolculuk gibi, buna ihtiyaç duymuyorsunuz. Fakat
""sabah 8 akşam 5"" kervanına aynı sebeplerden ötürü katıldıysanız işin aslı astarının öyleolmadığını deneyimlemişsinizdir. Böyle bir vaziyet sürekli tekrar eder, siz de kendinizi gene
başladığınız yerde bulursunuz, eğer nerede inmeniz gerektiğini bilmiyorsanız. Nasıl ki 8 çizen
bir Şahin -Doğan görünümlü olan- bu hareketi durduğunda karşısında yıpranmış bir lastik
takımından başka bir şey bulamayacaksa sizin de elinizde harcanmış bir ömürden başka bir şey
bulamamanız yüksek ihtimal. Uyarmadı demeyin.
Kelimeler bir umman misali, ucu bucağı yok. Lakin bu yazının var. Yolculuk yeri gelince
muazzam şeylere gebe olabilir. Hakeza bir yolculuğun öyküsünü okumak da. Tembel bir
karaktere sahipseniz ikincisini öneririm. Öteki, gördüğüm kadarıyla, çile vallahi. Öte yandan da
yolculuğun albenisi terakkisinde gizli. Eğer Dünya'nın yuvarlaklığını test etmeye filan
kalkışmazsanız kendinizi hiçbir zaman başladığınız yerde bulamıyorsunuz. Terakki etmeyen
işlerde de öyle olsa keşke...
KAYNAKÇA
Herzog, Werner. Buzda Yürümek. İstanbul: Jaguar Kitap, 2016. Commented [CÇ3]: Övgüleriniz için müteşekkirim,
teveccühünüz efendim. :)",9.0,3.0,3.0,3.0
268,"Mutluluk Denince Akla, Hemen Onun Adı Gelir: Komfor (Ne Alaka Ya!)",,"listemdeki bir kaç kitabı denemiştim e-kitap halinde - aslında elimde fiziksel olarak olsa daha çok
haz duyarım, ki kütüphaneden isteyip getirtebilirdim ama birincisi bencillik yapmak istemedim,
biliyorum yalnız ben okurdum herhalde. İkincisi ise daha yararlı kitaplar varken neden bestseller
kategorisine kayayım- ve bu tempoyu yorucu bulmuştum, şimdilerde yine bir istek geldi ve
Originals: How Non-Conformişts Move the World* adlı kitabı okumaya karar verdim.
Okuduğumdan ne anladım? Evet bir çok tavsiye Amerika şartları için pratik ve de zaten bu
pratiklikleri hayata geçirebilmek için en azından bir iş hayatına atılmam lazım. Onun dışında
bahsedilenler çok çok rahat bir biçimde, Google’lana Google’lana çözülebilir.
Komfor kelimesinin kökeni Yunanca güç’e dayanır, aslında günümüz açısından tezat bir
tanım oluşturuyor diyebilirim. Çünkü şu anda modern ülkelerde yaşayan bir çok insan
hayatlarının genelinde geçmişin veya şu andaki şirketlerin meyvesini yiyerek hayatlarını devam
ettiriyorlar. Buna ben de dahil. Sürekli birileri bizim için bir şeyler yapıyor diye iyice saldık
göbeği, biralar gittikçe zamlansa da. Aslında geçen de ilginç bir şey keşfettim bence: Midterm
sınavında neden bir insan favori diziniz ne diye sorar ki, sanki sınavı hazırlayan matematik
hocamız da bizim ne kadar vakti boşa harcayıp harcamadığımızı ölçüyor gibiydi. Dizi izlemek
konfor simgesi midir? Evet. Acelesi olan bir insan niye böyle vasat şeylerle uğraşsındı ki. Tabi
Midterm geçti, ben 2 günde dur şu Westworld abarttıkları gibi miymiş diye daldım diziye, son
bölümü heyecanla bekledim, ama sanki onun da etkisi geçti, etkisi derken Imdb’de 15. sırada
olan bir diziden bahsediyoruz, oyuncu kadrosunun muhteşemliğinden bağımsız olarak. Etkisinin
neden geçtiğinin cevabını UFO’larda buldum. İnsanoğlu komforuna düşkünleşip medeniyette
karınca gibi ilerlerken, bu adamların 100 G’ye falan dayanabilecek şekilde kendilerini adapte
etmeleri veya o teknolojileri bulmaları falan ne derece usta bir biçimde ilerlediklerini gösteriyor
sanırım. Belki de gelecek halimizdir, ha? Olasılık 1: Şayet ki öyleyse, o zaman Tanrı aşırı
derecede çılgın, bir imzasını isterim. Olasılık 2: Varsayalım ki buraya kendi başlarına gelen farklı
bir uygarlık var karşımızda, o zaman komforu önemsemeyen tip lan bunlar.100 G’de ne komforu
Allahını seversen.
Konuyu esas noktasına geri çekersek, diğer bir nokta, bugün eğlence sektörü modern
köleliği destekleyen bir alettir, bize düşen şey, bize uzun vadede fayda sağlayacak kişi ve
ortamlarda takılmaktadır, ki insanlar telefonları ve internet sayesinde zırt pırt kendilerini bir yere
ışınlarken, kendi şehirlerindekilerinin kıymetini bilmiyorlar, yabancılaşmanın bir sonraki seviyesi:
parayla muhabbet etmek olabilir, o noktada çoğumuz fakirleşmesse, ki madeni para
süpürgesinin icat edileceğinden adım gibi eminim. Niye yaşıyorum peki, hele ki şu anki
komforumu feda edip de gelecekte mutlu olmayı düşünürken? Bunun yanıtı müzik ve
brewmaster olma isteğimde gizli biraz.
Kapanış paragrafim ise şöyle başlasın: Nasıl yaşayacağınızı önceden kestirirken, bugün
ne derece kendinizi komfor düşkünü birine dönüştüreceğiniz sizi değerli kılan şey değildir, güngelir kelebeğin kanat çırpısı bir kaosa neden olabilir ve varsayalım ki geleceğinize dair ışık yok,
işte o zaman tüm gücünüzle koşma zamanınız gelmiştir, son nefeslerinizde ciğeriniz havanın
soğukluğunda kavrulmalı ve aniden bir krizle beyniniz son kareleri işleyip boşluğa adım
atmalıdır. Benim hayatta ilerlemekten anladığım budur.
Kaynakça
*Grant, Adam M. Originals: How Non-conformists Move the World. NY, NY: Viking, an İmprint of
Penguin Random House LLC, 2016. Print.",5.0,2.0,1.0,2.0
120,Sorumluluklar ve Sorunlar,,"hazırlayıp topluma kazandıran bir varlık… Ve bu kişinin üstüne binen sorumluluk duygusunu
da düşünelim. Neler yapması ve neler yapmaması gerektiğine karar vermesi için belki de
genellikle zaman bile bulamayan bir varlık: Anne. Size şimdi burada annenizin kıymetini
bilin, ne derse yapın demeyeceğim. Ama öncelikle şunu fark etmeli herkes: Bir toplumdaki
kadın sadece ev işlerini yapıp çocuk bakmaz. Kadın, insan yetiştirir. Evet, yanlış duymadınız:
İnsan. Eğer bir toplumda “kadınlık” öldüyse işte o zaman o toplum yok olmaya yüz tutmuş
demektir. Düşünsenize geleceğin annesi ve babası, köylüsü ve siyasetçisi herkes ama herkes
istisnasız o kutsal varlığın elinde büyümekte ve hayata hazırlanıp doğruyu ve yanlışı, iyiyi ve
kötüyü ondan öğrenmekte. Annesi ne yaparsa o şey doğrudur ve ne yapmazsa o şey yanlıştır
çocuk için. Burada kilit nokta kadının kendi sorumluluklarını ve ailesine karşı olan
sorumluluklarını bilmesidir. Çocuklarına karşı olan sorumluluklarının en önemlileri de
şunlardır: Dinini, kültürünü, davranış ahlakını ve toplumda nasıl bir birey olması gerektiğini
öğretmektir. Çocuk zaten başkalarına nasıl davranması gerektiğini ve dinini tam olarak bilirse
çoğu sorunun ortadan kalkacağı da aşikardır. Çünkü bu ikisinde ihtiyacı olan her şey var. Bu
değerlerin bilinçli ve sorumluluk sahibi bir anne tarafından öğretilmesi de toplumun ayakta
durup varlığını devam ettirmesi için başlıca ihtiyaç duyulan şeydir. Eğer bireyler düzgün bir
ailede yetişmiş ise toplumdaki suç oranın azlığı ve toplumdaki güçlü ilişkiler bile gözle
görülür derecede fark edilir. Bu durumda hem başka bireylere ve hakların saygılı hem de
sorumluluk sahibi ve olabildiğince az sorunlu bir toplum karşımıza çıkar.
Annesi bu değerlerden yoksun olup da öyle bir annenin yanında büyüyenlerin halini de ne
yazık ki görmekteyiz haberlerde veya karşılaştığımız insanlarda. Çoğu zaman başka insanların
hayatının sonlanmasına veya dünyasının yıkılmasına sebep olan davranışlar sergilediklerini
“haberler” sağ olsun hiç kaçırmıyoruz. Çünkü çoğu acımasız ve hissiz bir kişilik sahibi oluyor
yetişkin bir birey olduklarında benim gözlemlerime göre. Hiçbir merhamet hissetmeden
hayvana tekme de atar, gider adam da öldürür veya herhangi bir kadının namusuna da ilişir.
Bunların başlıca sebebi de sorumluluğunu yerine getirmeyen veya getiremeyen kadındır.
Belki aklınıza şu soru gelebilir: Sorunlu kişilerin hiç mi suçu yok? Hiç mi dışarıdaki
kişilerden, olaylardan veya başka şeylerden etkilenmiyorlar? Cevabım ise “yok denecek kadar
az”. Ne yazık ki en fazla etkilenme aileden olur. Çocuk aileden on etkileniyorsa dışarıdan biretkilenir. Eğer anne kendi sorumluluklarını yerine getirirse zaten gerisi çorap söküğü gibi
gelecektir. Çünkü çocuğun hayattaki tek dayanağı ebeveynleridir. “Çocuk” dediğin varlık
annesinin tokadından korkup yine annesinin şefkatli sinesine sığınır. Yani o kadar aciz ve
muhtaçtır düşünsenize... Onlarsız bir hayat çocuk için zindan olur. Annesinden yeterli şefkati
göremeyenlerde psikolojik sorunlar olduğunu ve kendi çocuklarına da gerekli ilgiyi ve değeri
göstermediklerini de duymaktayız etraftaki insanlardan. Yıkılan yuvalar, işlenen suçlar ve en
önemlisi de intiharlar ne yazık ki bu ilgisizliğin ve sevgisizliğin sonuçlarıdır. Kadın,
annesinden gerekli ilgiyi ve şefkati görmemiş ve kendi çocuğuna da gösteremiyor gerekli
sevgiyi ve değeri. Sadece çocuğuna değil eşlerine de gösteremiyor. Eşini veya çocuğunu
kapıda karşılarken asık yüzle kapıyı açan mı dersin, sanki tek başına yaşıyormuş ve evde
başka kimse yokmuş gibi davranmak mı dersin daha neler neler… Çünkü bir insana nasıl
değerli hissettirileceğini ve sevgisini göstereceğini bilmiyor ki… Ot gibi bir yaşam sürmüş ve
sürüyor ve kendini de karşı tarafı da hayatından ve canından bezdiriyor. Yuvaların
yıkılmasının da temel sebebidir bu. Ortada kalan çocuklar da bu yıkılan yuvaların tekrar
ayağa kaldırılması neredeyse imkansız olan enkazlarından başka nedir ki? Acaba gelecekteki
anneler şu an ne yapıyor diye bir soru geldi mi hiç aklınıza? Bana sorarsanız geleceğin
anneleri pek de parlak bir tablo çizmiyor benim gözümde. Günlük yaşamımda ve özelliklede
okuduğum okulda bu çok net görülüyor. Orada burada fotoğraf çekme peşinde koşup
geleceğine dair veya “insan” yetiştirmeye dair bir şey öğrenmeyen bir nesilden yetişecek olan
sonraki nesili hayal bile edemiyorum ne yazık ki. En çok görmek istediğim de bunların
yetişmiş yani yirmi yıl sonraki halleri ve çocukları olduğunda ona nasıl davranacakları. En acı
olan ise bazen ağlanacak halimize gülüyoruz…
İsmail Nurullah Mutlu
Kaynakça:
Justine Levy. Annem Gibi. 1. Baskı. Epsilon Yayınları, 2014",8.0,3.0,3.0,2.0
1615,Turkuaz Buhara Törel-,,"Yokluğunda Yok Olan Şeh-r
Adımımı her attığımda sanki toz şekerden oluşan minik tepelerin içine gömüldüğünü
hissettiğim karlı kaldırımlardan Kasaplar Çarşısı’na doğru yürürken tozumakta olan karın
şekerli ve temiz kokusunu içime çektim. Serpilmekte olan karın ıslaklığı ve soğukluğu yüzüme
çarpıyordu. Çok sevdiğim değerli bir ağabeyim ile eski günleri yâd edip paça çorbası içmek
için sabah saatinde çarşıda buluşmak üzere sözleştik. Ona ilk soracağım soru şehrin merkezinde
bulunan gençlik yıllarımla özdeşleşmiş olan renkli binaya ne olduğu. Sabahın sessizliğine
bürünmüş ve oldukça meyilli olan gidiş yolumda yalnızca adımlarımın hışırtısı duyuluyordu.
Muhtemelen çocuklar henüz uyanıp camdan dışarı bakmadıkları için sokaklar şimdilik sakin.
Sessizliğin içerisinde yavaşça yol alırken pek de yalnız sayılmazdım aslında. Hayatıma dair
hatırlanmaya değer tüm anılarımın ve duygularımın izleri de benimle yol alıyordu. Her bir
köşede hayatımın başka bir dönemine ait anılarımdan kesitler görüyordum. Uzun süredir bir
çiğ tanesinin bile toprağa düşmemesinden dolayı insanlar son zamanlarda kurak günlerin
yaklaşmakta olduğundan sıklıkla bahsediyordu. Gökyüzü tüm bu konuşulanları duymuş olmalı
ki söylenenlere inat veya edilen dualara kayıtsız kalamayıp bu sabah ansızın her tarafı beyaz
bir örtüyle kapladı. İşte doğduğum şehir olan Maraş’a uzunca bir zamandan sonra, 12 Şubat’a
7 gün kala şehrin kurtuluş hikâyesini daha da yakından araştırabilmek için geldim.
Yıllar sonra, bayram vakti geldiğinde babamın ben ve kardeşim için getirdiği tereyağlı
fıstıklı kurabiyenin damağımda bıraktığı o güzel tat kadar tatlı hatırladığım çocukluk yıllarıma,
Sütçü İmam Anıtı’nı görmem ile geri döndüm. 8, 9 yaşlarında çelimsiz ama fellik fellik hareket
eden bir çocukken bu anıttan başlayan, şehrin kurtuluş yıldönümü merasimleri için yapılan
fener alaylarında, en önde taşıdığım meşalem ile balkondan bana şaşkınlıkla bakan anneme el
sallayışımı hatırlıyorum. Şaşkınlıkla bakıyordu çünkü meşaleyi taşıyacak kişi ben olmadığım
hâlde çoğu zaman olduğu gibi aklımı kullanarak, allem edip kallem edip yine kendimi en öne
koymayı başarmıştım. Annemin camından baktığı evimiz şehrin ilk apartmanıydı. Zamanında
Abdi İpekçi Maraş olaylarında olanları gazetelere aktarırken ona ev sahipliği bile yapmıştı.
Şehir gerçekten de ona verilen “Kahraman” unvanını tarih boyunca yaşadığı zorlu sınavlara
rağmen ayakta kalabilmesinden dolayı hak ediyor. Zaman her ne kadar etrafındakileri sert bir
biçimde savurup değiştirse de mekânların ruhları hiç değişmiyor. Onlar ruhlarını var
olmalarına izin verdiğimiz süre boyunca muhafaza ediyorlar. Taş veya beton duvarların
içerisinden bizim duygularımıza eşlik ediyorlar ve bizler gibi onlar da hüznü, sevinci, özlemi
hissediyorlar. Şehrin hafızası, toplumsal belleğimize kazınmış olan, nesilden nesile
aktardığımız olayların duygularını, üstüne bastığımız sokakların Arnavut kaldırımlı irili ufaklı
taşlarının arasında veyahut içinde yaşadığımız hanelerin çatılarının altında gizliyor.
ŞehrWmWzWn doksanlı yıllardan berW renklW bWr sakWnW olan, “Dünyanın en saçma bWnası”
olarak da bWlWnen bWnanın uzunca bWr süredWr yıkılması WstenWyormuş. BWnaya ne olduğunu çok
merak ettWğWmW söyledWğWmde en sonunda yıktıklarını öğrendWm. Düşünüyorum da bu bWnaya o
kadar çok hakaret edWldW kW belkW de kendWnW çok yaralı hWssedWyordu ve WntWkam almak WstWyordu.
İlgWnçtWr kW bulunduğu caddenWn üstündekW pek çok bWna onun gWdWşWnden kısa bWr süre sonra
depremde yıkıldı. Eğer o bWnayı vahşWce yok etmeselerdW rengarenk hâlW ve yere sağlam basan
ayaklarıyla bugün hâlâ burada dWmdWk duruyor olur muydu? Çoğu zaman baktığımızda
yüzümüzü güldüren bu bWna, kasvetlW tekdüze yapılarla savaş hâlWndeydW. KendW savaşında belkW
başarılı olamadı fakat sadece Wnsanların değWl çevremWzde bWzlerle bWrlWkte varlığını sürdüren
her şeyWn bWr ruhu ve duygusu olduğunu anlamamızı sağladı. Eğer tüm bu olanlardan sonra daorada duruyor olsaydı belkW de Wnsanların hayatını mahveden renksWz bWna yıkıntılarının
arasında yükselen bWr umut ışığı olarak parlayacaktı.",7.0,1.0,3.0,3.0
7768,ÇİZGİ FİLMDEN GÜNLÜK GEREKSİNİME “ANİME”,,"da sinemaya uyarlanmış halini ifade eder. Anime dendiği zaman toplumumuzda ilk akla gelen
düşünce çizgi dizi olmaktadır. Anime izlediğini söyleyen bir kişi, toplumumuzda “Hala çizgi film mi
izliyorsun, çocuk musun sen?” diye özetleyebileceğimiz bir şekilde alay edilir ya da eleştiri oklarının
hedefi olur. Hatırlıyorum da kısa bir zaman önce B binasındaki bilgisayarların birinde oturmuş anime
izliyorken iki kızın bana bakıp “Aaa, bak! Çizgi film izliyor!” şeklinde alay etmelerine maruz kalmıştım.
Tabiki, bunu onların cahilliğine vurup kafama takmamıştım ama bir zamanlar benim düşüncelerimin
de aynı olduğu gerçeği aklıma gelmişti.
Animelerle ilk karşılaşmam onuncu sınıfa giderken olmuştu. Yurtta oda arkadaşım tam bir
anime hayranıydı. İlk defa o izlerken görmüştüm animeleri ve ilk başlarda benim de tepkim o
kızlarınki kadar cahilce olmuştu. “Güzel olabilir ama ben çizgi film izlemem!”. Ne kadar gururlu bir
ifade değil mi? Böylece bir yılım o arkadaşımla animeler hakkında tartışarak geçmişti. Böyle deyince
sanki o bir yılın sonunda ilk animemi izlemişim gibi bir his uyandırdım ama ilk animemi izlemem o
anime hayranı arkadaşımla yaptığımız tartışmalardan bir buçuk yıl sonraya rastlar.
Lisenin son yılı herkesin bildiği gibi insan hayatının en yoğun yıllarından biridir. Çünkü yılın
sonunda hangi üniversite ve bölüme gideceğini belirleyecek olan YGS-LYS sınavları vardır ve tüm yıl
bu sınavlara çalışmakla geçer. İşte benim de bu yoğunluğum ilk animemi izlememe vesile olmuştur. O
yıl ders çalışmaktan dolayı hayattan o kadar bıkmıştım ki ne çalışmak ne film izlemek ne de uyumak
istiyordum. Hayatımda yeni bir aksiyon gereksinimi doğmuştu. İşte tam bu sırada ablam ve
arkadaşlarının bir anime serisi hakkında konuştuklarını duydum. Öve öve bitirememişlerdi seriyi ama
ben de gidip hangi seri olduğunu sormaya utanıyordum çünkü hala “Ben çizgi film izlemem!”
görüşündeydim. Hayatımdaki macera ihtiyacı o kadar tavan yapmıştı ki görüşüme (!) ancak yirmi
dakika bağlı kalabildim... Ablama ve arkadaşlarına serinin adını sorduğumda bana serinin adını [Death
Note (Ölüm Defteri)] söylemekle kalmayıp ayrıca
bana serinin ellerinde olan yirmi beş bölümünü de
verdiler. İlk bölümü izledikten sonra elim bilgisayar
faresini istemsiz olarak ikinci bölümün üzerine
götürmüştü. Bu böyle kaç bölüm devam etti
hatırlamıyorum. Sanki biri tarafndan büyü yoluyla
bilgisayar ekranına bağlanmıştım ve yine aynı kişi
tarafından sıradaki bölümü açmaya zorlanıyordum.
On bölüm sonra kendime gelmiştim ki bu sürede
yaklaşık iki yüz dakika başka bir deyişe yaklaşık üç
buçuk saat demektir. Şok içerisindeydim böyle bir
Şekil 1 Death Note Tanıtım Afişi şeyi yapanlar normal bir insan olamazdılar. Böyle
bir şey çizgi film olamazdı. Böyle mükemmel bir
şeydi izlediğim. Kendimden utanıyor ve kendime soruyordum: “Ben bunca zamandır animelere çizgi
film diyerek animeyi yapanları nasıl aşağılayabilmiştim!” Bu düşünceler eşliğinde elimdeki yirmi beş
bölümü bitirmem iki gün sürmemiş dahası kalan on bölümü de bulup izlemem toplamda üç günü
bulmamıştı. İşte böylece hayatımda yeni bir macera başlamış ve bakış açıma yeni bir renk gelmişti.
Daha sonraları ise artık anime izlemek, hayatımda uyumak, kitap okumak, yemek yemek gibi
vazgeçilmez bir unsur oldu.Yukarıda bilerek izlediğim ilk animenin konusunu anlatmadım. Bunun sebebi bu yazıyı okuyan
insanın konuyu araştırarak anime dünyasına adımını atabileceğini düşünmemdir ve burada
sorulabilecek şu soruya da cevap vermek isterim: “Nasıl olur da gerçek dünyada olmayan bir şey
insanı bu kadar etkileyebilir.” İşte bu soruya cevabım, “Animeyi çekici kılan kendi dünyasındaki
gerçekliktir” şeklinde olur. Bu yazımla sizlerin ilgisini çekebilmişsem ne mutlu bana. Ayrıca anime
izlemek isteyen okuyuculara anime dünyasına girilebilecek en güzel iki seriyi söylemek istiyorum:
“Death Note, Full Metal Alchemist” Biliyorum laf kalabalığı yaptım ama bitirirken şunu söylemek
istiyorum: “Bir otaku olmaktan gurur duyuyorum.”
Şekil 2 Otakuların dünya çapınta
Şekil 3 Fullmetal Alchemist Brotherhood kullanılan sloganı
Tanıtım Afişi
İbrahim BULUT
NOT:
Otaku, animeye hayatını adamış, animeye karşı aşırı derecede hayranlık duyan kimse
anlamında kullanılan argo bir deyimdir.
KAYNAKÇA:
http://www.animeevim.com/forum/death-note/635-death-note-tanitimi.html
http://www.keepcalmandposters.com/poster/keep-calm-and-be-proud-to-be-an-otaku
http://fma.wikia.com/wiki/Fullmetal_Alchemist:_Brotherhood",9.0,3.0,3.0,3.0
2376,Nurşah ATABAY,,"Yolculuğu, yolu için sevenler derneği kurmalıyız bence. Yolun kendisi güzeldir çünkü. Yolda
olma fikri insanı heyecanlandırır. Yoldayken de yol arkadaşımız olan valizimize ayrı bir önem
vermeliyiz. Bunun için çok dikkatli olmalıyız. Valiz hazırlarken içine neleri koyacağımızı
seçmeliyiz. Yolculuğumuza yoldaş olan biricik dosttur çünkü. Bazı insanlar için bu fikir ruhu
doyurur: Yol, valizimiz ve biz...
Küçükken ailemle birlikte arabayla şehir içinde bir yerlere giderdik. Kimi zaman birilerini
ziyaret, kimi zaman ailecek yaptığımız bir gezi planı... Arabadaki radyodan şarkılar gelirdi
kulağıma. Küçük ben ise o şarkılarla birlikte hayallere dalardı. Yanımda ise yol tüm
güzelliğiyle akmakta... İşimiz bitip gece eve dönüş vakti geldiğinde arabamıza biner ve sanki
başka biriymiş gibi kolumu arabanın kapısındaki çıkıntıya, başımı ise avuç içlerime
yerleştirirdim ve yolculuk başlardı. Eve varmak hiç istemezdim. Çünkü bu kısacık an bana
başka hisler yaşatırdı. Çoğu zaman kendimi film ya da dizide otobüs yolculuğu yapan bir kıza
benzetirdim. Kimi zamansa hayalini kurduğum evrenin içinde mümkün olabilecek şeyler
kurardım. Çeşitli durumlarda kalırsam ne yapmam gerekir diye düşünürdüm. Örneğin
arabada virajlardan geçerken arabanın kaza yapıp uçurumdan düşeceğimizi çok
düşünürdüm. Eğer böyle bir durum olursa ben ne yapacağım? Ailemi kurtarabilir miyim?
Ambulansa doğru tarif verebilir miyim? Bunları düşünmek beni kendi gerçekliğimden
çıkartıyordu. Sadece kötü olayları da değil tabii ki. Bunları düşünmek bir çeşit beyin
egzersiziydi. Önemli olan var olduğum andan çıkıp başka hisleri hissetmemdi. Arkada ise
müzik sesi. Müzikle birlikteyken hayal kurmak daha kolaydı. Bazı düşüncelerime ise
şarkılardaki sözler sebep oluyordu. Bu yüzden müzikle yolculuğun anlamı daha başka bence.
Bu nedenlerden dolayı ilk başta söylediğim gibi yolda olmak benim için daha değerliydi
varacağım yerden.
Küçükken yaşadığım bu deneyimler hayatımda yaşadığım güzel anlardan biriydi. Şimdi her
yola çıktığımda bu hisleri yaşamak istiyorum. Çünkü yolda olmak ve sorumlu olduğun hiçbir
şeyi hatırlamamak bana iyi geliyordu. Kendimi çeşitli senaryolarda hayal edip farklı
deneyimler elde etmeyi... Ama planlayınca gerçekten kendimi olayın büyüsüne
kaptıramıyorum. Mesela en son bir ay önce İzmir’den Ankara’ya uzun yol yolculuğu yaptım.
Yol dokuz saatti. Sürekli yolun bitmesini istedim. Yolda olmanın tadına varamadım. Acaba
yolun büyüsü kısa mesafeli yollar için mi geçerli? Tadı damağımızda kaldığı için mi güzel?Belki de bu kişiden kişiye değişen bir fikirdir. Gene de şu kesin ki yolculuğu düşleyen
insanların sayısı azımsanamaz. Bu insanlar yolda olmayı sevenlerdir. Son zamanlarda
okuduğum Küçük İskender’in İkinci Waliz kitabında bu duruma şöyle bir düşünceyle
yaklaşıyor:
“Yolun arkadaşlığıyla yetinenler, geri dönmez.
Kesin ümidi.
Onlar, gitmek fiiliyle yetinenlerdendir.” (İskender, 43)
Yolculuğumuzda bizimle birlikte olan en değerli arkadaşımız ise valizimizdir. Hem mecazi
hem de gerçek anlamıyla baktığımızda valizimiz bizim için çok önemlidir. Ben şu an mecazi
olarak valizden bahsetmek istiyorum. Yılların biriktirdiği anılarımızı alıp tıkarız valizimizin
içine. Eskiden sevgilimizin verdiği bir kitabı koyarız mesela. Ya da küçükken ona sarılmadan
uyuyamadığımız pelüş ayımızı... Hepsi bizden bir parçadır. Bizi mutlu eden anılardan zaman
yolculuğu yapıp şimdi bulunduğumuz ana gelen parçalardır. Bizimle birlikte yolculuk
yapmışlardır ve şimdi hayat yolculuğunun içinde beraber yolculuk yapıyoruzdur.
Sadece güzel şeyleri almamalıyız valizimize. Eğer böyle yaparsak güzel bir valiz hazırlamamış
oluruz. İskender’in dediği gibi: “Arkeolojik kazılarda soyu tükenmiş bir mikrop bulunursa onu
da Waliz’e almalı. Ölü düşmanları bile tanımalı insan” (İskender, 23). Mikropları bile almayız.
Valizimizde hayallerimizin yanında çok sert, bizi döven gerçekler de olmalıdır. Dünyamız her
zaman bir ütopya değil. Distopyada da yaşıyoruz zaman zaman. Yaşadıklarımızı unutmamak
bizi daha güçlü yapacaktır bu yolculuğumuzda. Unutmamalı ve kendimizi hazırlamalıyız yeni
savaşlara. Çevremizle olanlara ama en çok da kendimizle olanlara… Yalnızız. Sadece küçük
bir valiz bizimle. İçine koyduğumuz her şeyiyle… Bu yüzden içine koyduklarımıza dikkat
edelim. Bizi mutlu eden şeyleri koyalım önce. Sevdiklerimizle olduğumuz güzel anları… Sonra
ise bizi biz yapan, bizi güçlendiren anları ve kararlarımızı. Hatırlamamız lazım her şeyi. Tüm
yaşamımızı... Güzel bir valiz hazırlarsanız karşınıza çıkan hiçbir şey sizi yok edemez. Yol
arkadaşımızı böylelikle oluşturmuş oluyoruz. Hayalini kurduğumuz yollara bir an önce
çıkmalıyız eğer tamamlamışsak valizimizi ve kendimiz hazırsak. Ertelememeliyiz. Çünkü
dediğim gibi yolda olmak bambaşka tecrübeler ve hissiyatlar kazandıracaktır.KAYNAKÇA
İskender, Küçük. İkinci Waliz. İstanbul: Can Sanat Yayınları, Haziran 2018
Anonim. Man on Road [dijital görsel]. Alıntıdır https://floodgatefootage.com",7.0,3.0,2.0,2.0
4388,Beyza Eda Önder,,"Merhaba Nâzım,
Onunla ilk tanışmam geçen yaz yaptığım Moskova ziyareti ile gerçekleşti. Yani sondan başladım onunla
tanışmaya. Yaşım 18 olmuştu ve kulağıma gelen birkaç dize dışında tanışmamıştım onunla. Moskova’ya
giden her Türk ziyaretçinin yaptığı gibi ben de onun mezarına gittim, turistik olarak! Açıkçası şehrin
ortasında ünlü Rus liderlerin ve sanatçıların mezarlarının bulunduğu son derece bakımlı ve bir şehir parkını
andıran bu mezarlıkta Nâzım Hikmet’e gösterilen özen beni çok şaşırttı. Bir yandan da hayıflandım. Benim
de kitaplarını hayranlıkla okuduğum dünyanın en önemli edebiyatçılarının, sanatçılarının yetiştiği bu ülke,
benim ülkemden gelen bir şaire bu kadar önemli bir yer ayırmış ve ben onun hiçbir kitabını okumamışım.
Bu belki benim, belki eğitim sisteminin, belki de ailemin ayıbıydı. Ama en çok da benim.
“835 satır” benim Nâzım Hikmet’ten okuduğum ilk kitap olmasının yananında tamamını okuduğum ilk şiir
kitabı. Bu nedenle fikirlerim ve yorumlarım biraz acemice olacak.
Güneşi içenlerin türküsüyle başlıyor şiir kitabı…
“Akın var güneşe akın
Güneşi zapt edeceğiz
Güneşin zaptı yakın!”(sayfa 10)
Bu dizeler bana okumaya henüz başladığım kitapla beraber hayatın doğuşunu, batışını, mücadeleyi hatta
kavgayı yaşayacağım hissini veriyor.
İnsan hikâyeleri de anlatılıyor şiirlerde. Dizelerde vatanından uzak insanlar da var, vatanında olup vatanına
yabancı olanlar da, düzene karşı çıkan da, düzenden mağdur olan da var. Şiirler doğayı, mültecileri,
emperyalizmi, hayatın ta kendisini hikâye tadında anlatıyor. Hayatı sanki şiirleştirerek özetliyor.
Jakond ile Si-Ya-Vu’nun hayatları da var, aşkları da var ölümleri de var şiirlerde. Şair bunları öyle bir içinde
hissetmiş ki, belki o günlerde Türkçemizde yer almayan “empati “ ne demek herkese göstermiş. Öyle bir
anlatıyor ki, Jakond’un bedeninden önce gülümsemesinin nasıl öldüğünü, belki de yüz yıl önce olanları
sanki yaşıyorsunuz. Jakond’un alevler içinde bedeni yanarken gülümsemesinin tekrar canlanmasını öyle bir
anlatıyor ki şair, gülümsemesi bedeninin ölümünden daha da önemli oluyor. Öyle ya bugün ya da yüz yıl
sonra Jakond’un yirmi- otuz yıl daha fazla yaşamasının değeri, tekrar gülümseyebilmesinden fazla olamaz.
Onun ölüme giderken gülümsemesi ölümlü hayata karşı aşkın ölümsüzlüğünü hissettiriyor insana.
Emperyalizmin şarkı saran duvarı hakkındaki (Sayfa 167-171) dizelerinde emperyalizmin ilk adımlarını,
nereleri sömüreceğini, yayılışını, ona karşı verilen mücadeleyi bir çırpıda anlatıyor. Neredeyse yüz yıl
öncesinde emperyalizmin gelişini fark edebilmek, hatta dünyaya yaşatacaklarını anlatabilmek olağanüstü
bir sezgi yeteneği gerektirir diye düşünüyorum. Dizelerle anlatılan tarih ve insanlık öyküleri ciltlerce kitabı
1Beyza Eda Önder
21400578
dolduracak kadar kapsamlı. Anlıyorum ki Nâzım, ciltlerce kitaplık konuyu bir çırpıda anlatabildiği için, pek
çok şeyi önceden sezebildiği için bu kadar büyük bir şair.
”Topraktan, ateşten ve demirden,
Hayatı yaratanların
Şairiyim ben.” (Sayfa 209)
derken emekten yana olduğunu ne kadar da derinden anlatıyor. Herhalde emekten yana olmak daha güçlü
anlatılamazdı. Hem de bugün bile rahatlıkla anlayabildiğimiz sade ve duru bir Türkçe ile… Kim bilir aruz
vezni ile uyakla, ölçüyle yazılmış şiirlerin olduğu bir dönemde bu kadar sade bir dili kullanmak ne büyük
cesaret ister. Öğrenim hayatımız boyunca bize sürekli olarak münazara konusu olarak verilen “sanat sanat
için mi, sanat toplum için mi” tartışmasına son noktayı koyuyor. Sanatını toplum için hem de toplumun
sömürülen, ezilen kesimleri için yapıyor. Ezilen sömürülen hangi ırktan, hangi milletten, hangi sınıftan
olursa olsun onların yanında yer alıyor.
Nâzım Hikmet gibi bir şairin bir kitabı hakkında yazmanın zor olduğunu zaten tahmin etmiştim. İtiraf
etmeliyim ki hiç yanılmamışım! Umarım onu, kavgasını anlayabilmek adına bir adım atabilmişimdir.
Sözlerimi başladığım gibi “merhaba Nâzım, hoş geldin hayatıma, iyi dünyamızdan geçmişsin” diyerek
bitirmek istiyorum.
Kaynak: Nazım Hikmet “835 Satır” Yapı Kredi Yayınları, 13.baskı, İstanbul 2014
2",9.0,3.0,3.0,3.0
8241,Berk GÜNEY,,"KENDİME KURALLAR
İstanbul, Tokyo, New York... İnsanın kendini eğlencede, yemekte, sokaklarda kaybettiği
şehirler... O büyük gökdelenlerin yarattığı modern hava, billboardlardaki reklamların burnumuza
getirdiği o müthiş kapitalizm kokusu, her yerdeki kocaman beton yığınları harika değil mi?
Elektriğimizi alacak bir yeşilin olmaması, Tuavi'nin deyimiyle ""küçük kutularımız"" içine sıkışıp
kalmamız muhteşem bir şey! Vücudumuzu güneşin o tatlı sıcaklığından, rüzgârın o tatlı
esintisinden koruyan kıyafetlerimiz iyi ki varlar değil mi? Ayakkabıları unutmamak lazım.
Gittiğimiz yolu hissetmek ne mümkün. Boş ver kapalı kalsın ayaklarımız orada, toprağı
hissetmeye ne hacet! Göğü delen adam, yani Papalagi olmak resmen özgürlük değil mi?
Erich Scheurmann Göğü Delen Adam eserinde alışılmış acılarımızı Tuavi'nin ağzından
aktarıyor. Tuavi bir yerli ve ne ayakkabısı var ne de kemeri. Yaşadığı yer güneşin açısına göre
konumlandırılmış ama ne yazık ki yüzlerce katı dakikalar içinde çıkacak bir asansörü yok; çünkü
evi yüzlerce kattan değil birkaç hasırdan ve ipten oluşuyor. Ne kadar da korkunç! Alışılmış
acılarımız diyorum çünkü bu kitabı okuyunca insanoğlunun kendini nasıl kısıtlayıp aslında
yaşıyorum sandığı dünyada nasıl yaşamadığını anladım. Her şeyi en basit, en sade ve en
kullanışlı haliyle sürdüren bir yerli kabile üyesi sayesinde bizim nasıl modernleşme adı altında
kalabalıklaşıp, karışıklaşıp, her şeyi zorlaştırmaya uğraştığımızı fark ettim. Buna nasıl
alıştığımızı, elimizdeki güzelim kaynakları nasıl doğru şekilde kullanmadığımızı düşündüm.
Vardığım sonuç tüm bu acılardan da beter bir acı, kendisinin kölesi olan bireylere dönüştüğümüz
oldu.
İnsanoğlu bin bir zorluk içinde yaşadığını her gün defalarca tekrar ediyor. İş, ev,
çocuklar, ihtiyaçlar... Dillere pelesenk olmuş bir sürü sorumluluk, bir sürü dert... Bunları
söylemekle kalıyor ve üzerine hiç kafa yormuyoruz. Oysa sorunun temeline baktığımızda kendi
koyduğumuz kuralları görüyoruz: Gökdelenlerde yaşa, güzel ayakkabılar giy, pahalı parfümler
sık vb. Bunlar yıllar önce atalarımızın bir anda karar verip kendini kısıtlamaya dair duyduğu
arzuyla ortaya çıkardığı şeyler değil. Bunlar tamamen zaman içinde hiç sorgulamayan,Berk GÜNEY
21601953
globalleşme, gelişme, güzelleşme gibi kelimelerle kendini kandıran bizlerin suçu. Neden doğayı,
vücudumuzu olağanca saflığıyla kullanmadığımızı hiç merak etmedik. Herkes Mersin'e giderken
tersine gitme cesaretini gösteremedik. Üstelik elimizde bu sıkı giysilerin, pabuçların, hava
almayan odaların sağlığımıza zararlı olduğunu gösteren belgeler de vardı, dinlemedik. Oysa
belki ilkel, basit, cahil diye nitelendireceğimiz Tuavi bunları hiçbir doktorun, profesörün ya da
araştırmacının belgelerine gerek duymadan anlamıştı. Bu yüzden de belki sağlığa en zararlı olan
ama sırf toplumsal gerekliliklerimizden biri diye giymeden sokağa çıkmanın büyük bir sorun
olarak görüldüğü sütyeni ""Memeleri, onları sanki cendereye almış gibi sıkan bir kılıf yüzünden
sönükleşmiş ve artık süt veremez hale gelmiştir."" diyerek anlatmıştır. Yaptıklarımızın,
giydiklerimizin, yediklerimizin doğala bu kadar aykırı olmasını bu ve benzeri cümlelerle
özetlemiştir. Kitabın her sayfasında doğaya ait olmama çabamızı gözlerimizin önüne sermiştir.
Belki haberi yoktur ama bir noktada okuyanların kurtarıcısı olmuştur.
Elbette ben de bu kitabı okuyana dek İstanbul'un kalabalıklığına, göremediğim yeşilliğine
hayrandım. Beş çift ayakkabım varsa altıncı çifti almak için çaba harcamayı doğal karşılardım.
Giydiklerime vücudumun alıştığına kendimi inandırmaya çalışırdım. Göğü Delen Adam'ı
okuduktan sonra başımı kaldırdığımda bulutları ve güneşi görmemi engelleyen tüm binalardan
tiksindim. Yalın ayak çimende, toprakta hatta bata çıka çamurda koşmanın hazzına eriştim.
Bedenin çıplaklığının ruhun çıplaklığına giden yolda önemli bir adım olduğunu keşfettim. Zihin,
bedenin acılarıyla uğraşırken nasıl özgür olabilirdi ki? Kendimize koyduğumuz kuralları bir bir
kafamda yıkmaya başladım. Diyeceksiniz ki çıplak, ayakkabısız mı geziyorsun? Kitabı
okumadan meselenin tam olarak bu olmadığını anlamak çok mümkün değil bence ama tabiî ki bu
hataların oluşumu gibi sonlandırılması da zaman içinde olacak. Kurallara karşı gelmek önce
kafada başlayacak sonra belki, umarım bir gün, uygulamaya dökülecek. Ayakkabısız gezmek bu
pis sokaklarda mümkün olmasa da ayakkabısız gezmenin insanı nasıl rahatlattığını, nasıl iyi
geldiğini bilmek ve bunu başkalarını aktarmak bence ilerisi için, çocuklar için büyük bir adım.
Amaçlanan doğamızdan uzak değil aksine doğamıza dönmek olduğu için bu felsefeyi
benimsemek de kolay olacaktır diye düşünüyorum. İnsanı kendiyle ilgili saflığa ve doğallığa
yönlendiren, kendi taktığı zincirlerini kırması için bir aksiyonda bulunmasını sağlayan bu kitabı
da herkesin okumasını tavsiye ediyorum. Yine Tuavi'nin deyimiyle önce ""üstümüzde taşıdığımız
tüm yükler""i atarsak, sonra hep beraber çimlerde koşabiliriz.
Kaynaklar: Scheurmann, Erich. Göğü Delen Adam(çev. Levent Tayla). İstanbul: Ayrıntı,
2016.",9.0,3.0,3.0,3.0
4881,Burak Sibirlioğlu,,"Steven Zaillian’ın yönetmenliğini yaptığı başrollerini Sean Penn ile Jude Law’ın
paylaştığı Kralın Tüm Adamları adlı film Amerika’nın Louisiana Eyaletinde ortaya çıkan
idealist bir politikacı Willie Stark’ı ve onun hızlı yükselişini anlatmaktadır. Filmin sonunda
Stark’ın yozlaşması ve düşüşü dikkat çekerken politika ve siyaset hakkında güçlü duygular
yaşattığını söyleyebilirim. Aslına bakılırsa her insan gibi yönetmek her zaman benim de ilgimi
çekmiştir. Pek çok çocuk gibi ben de yıllarca başbakan olmak istedim diyebilirim. İşte izlediğim
bu film beni bir anda o yıllara götürdü ve gerçekten başbakan olsaydım ne yapacağımı
düşlemeye başladım.
Bütün hayatım boyuna hep sivri bir insan oldum, aslına bakılırsa girdiğim bütün
ortamlarda kendimi ifade etmek ve bazı kararları etkilemek konusunda başarılıyım diyebilirim.
Şimdi düşününce çok komik gelse de benim başbakanlık hayallerim sınıf başkanlığıyla başladı.
Sınıfta öğretmenden sonra sahip olduğum o çocuksu güç beni daha çocuksu hayallere
yöneltmişti. O günleri hatırladıkça arkadaşlarımla girdiğim siyaset sohbetlerini hatırlarım.
Büyüklerden duyduğum kadarıyla siyasetçilik yapar arkadaşlarıma hararetli hararetli bir şeyler
anlatmaya çalışırdım. Bu hevesi kırmak istemeyen annem de genelde benim oğlum büyük adam
olacak başbakan olacak diyerek beni iyice heyecanlandırır rolüme girmeme yardımcı olurdu.
Şimdi bu film birden beni o günlere götürdü. Hatırladığım anılar bunlarla bitmemişti. Aklıma
lise yıllarında yapmaya çalıştıklarım geldi. Daha hangi görüşün ne olduğunu bilmeden anlamını
bilmediğim terimlerin peşinden koşmaya kendimi bir yere ait hissetmeye çalıştığım günleri
gülümseyerek hatırladım. Kısa bir süre filme döndükten sonra aklıma daha değişik şeyler
gelmeye başlamıştı. Nasıl anlatsam bilemiyorum ama birden çocukluk hayallerim alevlenmişti.
Şimdi yeniden başbakan olsam diye düşünüyordum. İlk aklıma gelen şey şüphesiz başbakan
olanların benden ne fazlası var oldu. Çok ciddi bir kendini beğenmişlikle hemen eksiğim yokBurak Sibirlioğlu
fazlam var diye kapatıverdim konuyu. Bana göre onlardan çok daha kültürlüydüm o anda. Sonra
içimden bir ses diyelim oldun ne yapacaksın diye fısıldadı aklıma. Biraz düşününce başbakan
olsam bir şey yapamazdım herhalde diyorum. Çünkü benim içimde başbakanlık isteği yoktu.
Benim içimde her şeyi yönetmekle ilgili bir duygu vardı. Sanırım insan doğasının gereği olarak
her zaman daha fazlasını istiyorum, bilemiyorum. Aklıma ilk icraat olarak dünyayı ele geçirmek
geldi. Şu anda sağlam kafayla düşününce ne kadar çocukça diyorum ama belki de bilinçaltımda
bunlar var kim bilir? Filmin sonunda Stark’ın vurulmasıyla kendime geldim diyebilirim. Biraz
önce beni hayal âleminde uçuran güç hırsı yerini korkuya bırakmıştı. Güçlü insanların tehlikede
olacağına dair güçlü bir his belirdi içimde. Gerçekten korkuyordum, dünyayı ele geçirecek
kadar güç isteyen ben, kendim için çok korkuyordum. Film bitince biraz daha kendime geldim
diyebilirim ama farkına vardıklarım gerçekten bana bir ders olmuştu. Aslında ben fazla güç
istemiyordum ben aynı anda her şeyi istiyordum. İtiraf etmekte zorlansam da ne kadar bencil
olduğumun bir kere daha farkına vardım. Çocukluk hayallerim aslında benim benliğimi
oluşturmuş da benim haberim yokmuş. Bugün bile herkesi ve her şeyi yönetme hırsı benliğimin
bir yerlerinde saklanıyormuş. Bunları fark edince filmden sonra kendimi düzeltmeliyim diye
bir karar aldım fakat hâlâ nasıl yapacağım konusunda bir çözüm bulabilmiş değilim.
Kralın Tüm Adamları adlı film idealist bir politikacının yükselişini ve deyim yerindeyse
aynı hızda yere çakılışını anlatıyor. Ancak bu film beni bir anda çocukluk yıllarıma çocukluk
hayallerime götürdü ve bugün dahi kendime söyleyemediğim sırlarımın ortaya çıkmasını
sağladı. İçimde gizlenen hırsı ve bencilliği fark etmeme ciddi şekilde yardımcı oldu ve belki de
kendimi değiştirmem için bana bir fırsat verdi. Hepsinden önemlisi çocukluk hayali diye gülüp
geçtiğim şeylerin aslında beni ben yapan parçalar olduğunu anlamamı ve kabul etmemi sağladı.
Belki de aklımıza gelince bile utandığımız çocukluk hayallerimiz hâlâ bir yerlerde ortaya
çıkmayı bekliyordur?",8.0,3.0,3.0,2.0
7818,Ahmet Furkan Bıyık,,"İnsan benliğinin en temel parçalarından biri olan hissetmek, fiziksel ve biyolojik bir
kavram olduğu kadar soyut da bir kavram aynı zamanda. Sıcağı hissederiz mesela, bu oldukça
fiziksel olan olguyu anlamak, sıcağın sıcak olduğunu bilmek tamamen soyut bir olaydır.
Diğer hisler içinde geçerlidir bu durum ve insan sadece ve sadece kendisinin anlayabilir
duygularını. Hiçbir zaman, içimizde yaşadığımız duyguyu bir başkasına tam olarak
anlatamayız, hatta kendimize bile ne hissettiğimizi betimleyemeyiz. Duygular sadece yaşanır,
dahası yoktur. Peki, insan benliğinin en temel parçası hislerini kaybederse ne olur. İşte o
zaman insan ruhunu, insanı insan yapan şeyi kaybeder. Yemek yiyip, nefes alıp, konuşsa bile
yani bedeni yaşasa bile içi ölmüştür. Bedeni ve ruhu arasındaki bu çelişkiden ötürü artık
hayatı yaşamak yerine yaşıyormuş gibi yapacaktır. Duygular olmadan hayat asla yaşanamaz,
yaşanana da hayat denemez. Zaten duygularımız olmazsa makinelerden ne farkımız kalır.
Makineleşmiş bir insan, yani duygularını unutmuş, onları en içten şekilde hissetmeyen
birisi yaşamaktan nasıl zevk alabilir. Dünün aynısı yarınlar birbirini kovalayacak, içi boş bir
ömür geçip gidecektir eğer hayattan zevk alınmazsa. Ama her ne kadar ruhumuz hissetmese
de bedenimiz bu duygusal boşluğu hissedecektir elbette. İşte işin en acınası kısmı da bu
noktan sonra başlıyor: İnsanın yaşamadığının farkında olup sahte duygularla kendisini ve
çevresini kandırması. Kısacası ruhunu ve duygularını maskelemesi. İnsanın büründüğü bu
maske en büyük problemi yaratan şey işte. Duygusal boşluktan kurtulmaya çalışırken kendine
sahte duygular üreten beden aslında, ruhunun ölümünü görmemek için bu maskeyi yaratır.
Tozları halının altına süpürmek gibi bu maskede hiçbir işe yaramayacak, aksine
hissizleşmenin getirdiği sıkıntıyı daha da arttıracaktır. Bu sıkıntı işte insanı hayattan zevk
alamaz hale getiren sıkıntıdır.
Yaşamaktan zevk almayan insan bir boşluk içinde uyanır, bir boşluk içinde gününü
geçirir ve bir boşluk içinde yatağına gider. Gün boyu ne yaptığının bir önemi yoktur, ne
yaparsa yapsın sonuç boşluktur. Boşluk diye bahsettiğim şey gününü hiçbir şey yapmadan
geçirmek gibi bir şey değil. Benim kastettiğim şey anlamsızlık yani uzayda hareket eden
asteroit gibi bir hiçliğe sürüklenme. (Hissetmemeyi anlatmak da hissetmeyi anlatmak kadar
zormuş.) İşte böyle yaşayan bir insan yolunu kaybetmiş bir insandır. O asteroit gibi nereye ya
da nasıl gittiğinin bir önemi kalmamıştır, amaçsızlaşmıştır.
Ancak bu makineleşmeden, duygusuzlaşmadan, amaçsızlaşmadan ve hayattan zevk
almama durumundan kurtulmak o kadar da zor değil. İhtiyacımız olan şey hayatın bize
getirdiği ve çoğunu göz ardı ettiğimiz fırsatları kullanmak. Tıpkı Stefan Zweıg’ ın Olağanüstü
Bir Gece kitabındaki Baron Friedrich Michael R.’ nin başından geçen o olağanüstü gecedeyakaladığı fırsatlar gibi. Pazar gününü at yarışlarında geçirirken, kötü ve ahlaksız bir davranış
olduğunu bilerek suç işlemiş, sonra pişmanlık ve utançla tekrar hissetmeye başlamış ve gerçek
bir insan olduğunu fark etmiştir. Daha sonra gece hayatının son atıkları arasına girmiş, risk
almış ve ruhani bir uyanış yaşamıştır. O işlediği suç bir kıvılcım olmuş ve ruhunu tekrar
alevlendirmiştir. Aslında gereken tek şey ruhun sönmüş korunu tekrar alevlendirecek bir
kıvılcım. İnsana tekrar yaşadığını hatırlatacak, hayattan zevk almasını yeniden sağlayacak bir
an. Farklı bir an. En derin duygularını tekrar yaşayan insan, o bedenin ruha örttüğü maskeyi
kendiliğinden kaldıracak ve ruhu alevlendirecektir. Çünkü hiçbir zaman ruhun koru tam
olarak sönmez. Sadece yeterli kıvılcım yaratacak o bir anı, o olağan üstü geceyi yakalamamız
lazım.
Aslında hayatın yakalamamız için bize verdiği o kadar çok fırsatı kaçırıyoruz ki her
gün. Belki cesaretimiz olmadığı için, belki de toplumun üstümüzde oluşturduğu baskılar
yüzünden o anı hiç göremiyoruz. Ama o fırsatı ruhumuz görüyor ve tekrar alevlenmek için,
tekrar yaşamak istediği için bize bir işaret, bir kıpırtı veriyor. Ruhumuzun o ana ulaşmak için
gösterdiği kıpırtıya kulak vermeliyiz belki de hissizleşmeden kurtulabilmek için.
Bu makineleşmeye hiç başlamamak da mümkün tabii. İnsan günü ve günün getirdiği
her şeyi yaşamalı hissizleşmenin içine düşmemek için. Susmamalı insan. Susmak o kadar
anlamsızdır ki bir şeyler hissederken. Aslında susmakta duygusuzlaşmanın sebeplerinden biri
olabilir bence. Bazen de ruhumuzu kontrol etmeyi bırakıp o an onun ne istediğine
odaklanmalıyız. Kendimizi serbest bırakıp içgüdülerimizin bizi götürdüğü yere gitmeliyiz ki
ne olduğumuzu hatırlayalım. İnsanız bir makine değil, hissediyoruz ruhumuz ölü değil ve
yaşıyoruz yarın bizim değil.
Bol duygulu bir hayat yaşamak umuduyla…Kaynakça:
Zweig, Stefan. “Olağanüstü Bir gece”. Çev İlknur Ilgan. İstanbul: Türkiye İş Bankası Kültür
Yayınları, 2015. Baskı",8.0,2.0,3.0,3.0
2313,Osman Bora ILHAN,,"TURK102-2
BİR ARABADAN FAZLASI
Şimdi, gelin hep beraber zihinlerimizde 50'li yıllara ufak bir yolculuk yapalım. Türkiye'nin yeni
yeni ekonomik anlamda kendini toparlamaya başladığı, ancak İkinci Dünya Savaşı'nın da yeni
bitmiş olması nedeniyle dünya çapında herkesin daha mütevazi yaşamak durumunda kaldığı yıllar...
O yıllarda, Türkiye otomobillerini ithal ettiği için, herkesin bir arabası olması gibi bir durum
kesinlikle mümkün değil. Hatta, otomobil bir ulaşım aracından öte, bir lüks halini almış. 60'lı
yıllarda, yerli üretim bir otomobil piyasaya çıktı. Anadol. Gencinden yaşlısına, ekonomik durumunu
bir nebze toparlayabilen herkes bir Anadol almak için kuyruklara girdi.
Günümüzde bile, otomobiller arasında Anadol'un yeri ayrıdır. Dedelerimizin, annelerimizin,
babalarımızın anılarını içinde barındıran ve onlara o yılları hatırlatan bir simge halini almıştır o
artık. Dolayısıyla Anadol'u gören çoğu Türk insanının içi eski anıları ve duyguları ile dolar. Zaten
insan genelde geçmişe dönüp bakmaktan hoşlanmaz mı? Çocukluğumuzda yaşadıklarımız,
oynadığımız oyunlar, gençliğimizde yaptığımız çılgınlıklar ve daha birçoğu, o yıllardan kalan bir
eşyayı gördüğümüzde aklımıza gelir. Gerek sosyal medyada, gerekse arkadaşlar arasında “Yahu
bizim çocukluğumuzda şu vardı, hatırlayan var mı?” gibisinden sorularla hatırlanmak ve
hatırlatılmak istenen aslında o eşya değildir. “Biz çocukken yediğimiz yemeğin, çiğnediğimiz
sakızın bile tadı farklıydı” diyenler de, aslında bir şeyin farkında değildir. Değişen aslında sakız
değil, kendisi, zevkleri, arkadaş çevresi ve hayatıdır. Sakız genellikle aynı kalır.
Elbette Anadol'la ilgili böyle düşünen bir grup insanın yapmak istediklerinden biri de bu arabayla
yurtdışını gezip, bu arabayı tanımayan yabancılara “işte biz o yıllarda böyle yaşıyorduk” derken, bir
yandan da kendi gençliklerine ve eski duygularına dönmektir. Moğolistan'da, Çin'de yaşayan ve
Türkiye'de vakit geçirmiş veya Türkçe konuşan insanlara, Türkiye'nin geçmişinden önemli bir parça
ile birlikte selam götürmekten daha güzel ne olabilir ki? Bence, bir bakıma aynı soydan geldiğimiz
bu insanlar ile aynı masada yemek yerken, kültürlerimizi karşılaştırıp, hem öğrenip hem anlatmak,
gerçekten insanın hayatı boyunca en azından bir kez yapması gereken bir deneyimdir.
Bir diğer yandan değinmek istediğim bir konu, insan ve makinenin bir olup zor koşullara karşı
geldiğinde neler başarabileceği. Ahmet Bey'in “Prenses” adını verdiği Anadol'u, sanki sırtında bir
ülkenin itibarını ve burs sağlanacak çocukların beklentilerini karşılamak için kendini son ana kadar
tüketircesine, kazalara ve sorunlara rağmen göğüs gerip yarışın bitiş noktasına ulaştığında, insan
gerçekten hayretler içerisinde kalıyor. Normal şartlarda tamamlanılamayacağı düşünülen yollarda,
Ahmet Bey ve “Prenses”inin gösterdiği mücadele, dolayısıyla biraz normalin dışına çıkmış bir şey
olarak değerlendirilebilir. Kendisi de başına gelen talihsizliklerden fazla zorlanmadan kurtulmasını
şöyle özetliyor: “Özel etap başlangıç noktası kapanmadan 10 dakika önce özel etaba başlayıp,
akşamüstü Igoumenitsa'ya yarış dışı olmadan ve ceza yemeden vardık... Gelin de burs alacak
çocukların meleklerinin bizi koruduğuna inanmayın!”(s.114)
Dolayısıyla, aslında sadece bir otomobil yarışı olarak görülebilecek bu macera, aslında ardında çok
büyük anlamlar ve amaçlar yatan bir macera olarak görülebilir. Geçmişin Türkiye'sinin yurtdışında
verdiği mücadele, buna bağlı olarak eğitim alma şansına erişebilecek bir sürü çocuk ve onların
beklentileri ve insanın doğaya ve kendisine karşı verdiği mücadele. Aslında “Prenses”in üzerine
yüklenen sorumluluk ve anlamlar ucu bucağı gelmeyen bir hal almış durumda. Aslında “Prenses”
illa bir araba olmak durumunda değil. Kendimizi kanıtlamak, geçmişte yaşadıklarımıza karşı ve
geçmişteki kendimizi göz önünde bulundurarak bir başarı sağlamak, o günleri yad etmek, istereskiden kalan bir müzik aletiyle olsun, ister eskiden kalan anılarımızı içinde barındıran bir fotoğraf
olsun, ister de eski model bir otomobil olsun, birçok yolla mümkündür. Peki bu durumda sizin
“Prensesiniz” kim acaba?
KAYNAKÇA
Öngün, Ahmet. Anadol ile Pekin'den Paris'e 16000km. İstanbul: Doğan Kitap, 2013",8.0,2.0,3.0,3.0
8392,"""Bence Bir""",,"yoktu bir ölünün ardından. Zaten onun aklına da her şeyin bir olduğundan başka bir şey
gelmiyordu söyleyecek. Ne bir duygu, ne de bir acı... Neyden bahsedecekti ki? Kurşunla
delinen bedenin titreyerek yere düşüşünü mü anlatacaktı? Öyle değil mi Meursault?
Annesi ölen bir adam duruyor karşımda, otuzlu yaşlarda, siyah beyaz bir karenin ortasına
yerleşmiş bir adam. Yüzünde rahatsız edici bir ifadesizlikle bakıyor bana. Bakıyor ama, sanki
söyleyeceği bir şeyler var. Ağzını açtığında dışarı çıkamayan kelimeler var. Gözlerinin en
derinliklerinde parlayan bir ışık hüzmesi, bu ışığın altında çığlık çığlığa uyuyan hisler var.
Hiç... Hiç uyanacaklar mı Meursault?
Gözüme ilişen her kare siyah-beyaz. Size yabancılaşmadan veya değer algısının
yokluğundan bahsetmeyeceğim. Çünkü bunlar internette bulabileceğiniz basmakalıp bilgiler.
Size anlatacağım şey, çok daha önemli. Güzel bir girişin canı cehenneme! Kalıplara
dökülmüş yazılar yazmaktansa, derdimi farelere anlatmayı yeğlerim!
Erdemlerin canı cehenneme bayım! Artık kimse samimi değil ki. Ne erdeminden söz
ediyorsunuz? Herhangi birinin gösteriş amaçlı ortaya attığı iki üç cümle nasıl oluyor da bir
suçlunun aleyhine kanıt olarak kullanılabiliyor? Ne işe yarıyordu ki erdem? Neden sahip
olmak iyi bir şeydi? Ona göre ""bir""di. Hayatında hiç pişmanlık duymamış bir adamdan ne
bekleyebilirsiniz ki? Değişik bir beyin yapısıydı onunki. Ya da sadece umurunda değildi
hayat, yaşam veya ölüm. Merak ettiği bir şeyi dahi sormayı zahmet etmeyen birini
düşünsenize! Ya çok üzücü, ya da imrenilmesi gereken bir hayatı olmalıydı bu adamın. Hiç
kimsenin ya da hiçbir şeyin sizin için önemli olmadığı, her şeye karşı nötr bir tavır
takındığınız bir hayat hayal etsenize. Melankolizmin kitabını yazabilecek kadar depresif bir
hayat mıdır acaba bu, yoksa ""Fark etmez"" midir sizin için de.
İnsanı ne oluşturur cidden? Aklımıza ne gelir insan dendiğinde? Meursault, duruşması
sırasında pişmanlık duymadığı için birçok kez insan olmamakla suçlandı. Tabii ki doğru
değildi bu suçlamalar. Gayet de insandı kendisi. Sadece son derece ayrık, uyumsuz bir
insan. İşte tam bu noktada şu soruyu sormalıyız kendimize. İnsanlığımızı korumak için belirli
zamanlarda belirli davranışlar sergilemek zorunda mıyız?
Ayrıca şu soruyu da kendime sorup durmadan edemiyorum: Duygularımız neye göre
şekilleniyor? Biri ölünce üzülmek, evliliğe sevinmek neden? Duygular biz onları hissetmek
istediğimiz için mi ortaya çıkıyor, yoksa aslında hepsi birer taklitten mi ibaret? Başkalarını
taklit etme içgüdüsü yüzünden mi hissediyoruz korkuyu, sevinci, öfkeyi, aşkı...
Çoğu zaman neyin doğru ve neyin yanlış olduğu bize dikte edilir. İyi-kötü, güzel-çirkin, zor
kolay gibi kavramlar kafamıza yerleştirilmiş bir çip gibi görev görürler hayatta. Çipin son
kullanma tarihi dolduğunda ise parçası olduğumuz bu toplumun değerlerine göre değişir
algılarımız. İyi bir insan olmanın şartlarından biri erdemli olmaktır mesela. Zayıf olmak, güzel
olmak demektir. İnsanlara kibar davranmak ve onlara yardımcı olmaksa iyi bir insan
olduğunuzun kanıtı... Mıdır acaba? Bir insana iyi davranarak da sonunu getirebileceğinizi hiç
düşündünüz mü? Bu göreceli kavramlar bize neden genel geçer kurallarmış gibi dayatılmaya
çalışılıyor? Bu sözde genel geçer kurallara uymadığımızda ise ""uyumsuz "" veya ""aykırı""
damgası yememiz niye?
Peki bu dayatmalara boyun eğmek mi bizi insan yapan? Yoksa kendi doğrularımızı kendimiz
belirlediğimizde mi oluyoruz insan?
Bütün bu sorulardan da anlaşılabileceği gibi, bu kitap, içinde cevaptan çok cevapsız sorular
bulunduruyor. Bütün bu soruları kendimize defalarca sorduğumuzda ise tıpkı Meursault'nun
yaptığı gibi ""Bence bir"" diyesi geliyor insanın...",9.0,3.0,3.0,3.0
5638,ÖZGÜRLÜĞÜMÜZ ÇOK YAKINDA,,"‘Açlık Oyunları’ ve ‘Ateşi Yakalamak’ geçen sene okumuş olduğum serinin diğer kitapları.
Son derece fantastik ve hayal dünyamın sınırlarını zorlayan, bir o kadar da gerçek hayattan
kesitler taşıyan bu kitapları okurken her anım merakla etmekte geçti. Sürükleyici olduğundan
olsa gerek, bağımlılık yaptı diyebilirim çünkü bulduğum her boş anımda, okula giderken
serviste, evde ve hatta derste bile okumaya devam ettim. Kısa bir zaman diliminde serinin son
kitabını bitirmem beni boşluğa düşürdü. Harry Potter kitap serisinden sonra bağımlısı
olacağım başka bir seri düşünememiştim, yanılmışım.Kitapta en çok hoşuma giden şey diğer kitapların aksine ana karakterin cesaretli ve güçlü bir
kız olması. Bu bence birçok kıza umut olmuş olabilir çünkü her şey onun sayesinde oluyor
diyebiliriz. ‘Açlık Oyunları’, kitaplarında sadece bir oyun gibi yansıtılsa da aslında
günümüzde tanık olduğumuz ama üzerinde durmadığımız olayları yansıtmakta. Şu anda
dünyanın herhangi bir ülkesinde, uzağa gitmeyelim, benim ülkemde açlıkla mücadele eden
milyonlarca insan var. Bir o kadar da bolluk içinde yaşayan, hayatında hiç aç kalmamış, aç
uyumanın ne demek olduğunu bilmeyen milyonlarca insan var. İşte kitaplarda da aynen bu
resmediliyor. Sizce de çok kötü bir tablo değil mi? Kötüden ziyade adaletsiz çünkü hangi
insan komşusu aç iken tok uyuyabilir ki. Sistemin kurulu düzenine boyun eğip hiyerarşiyi
kabul eden, kendini hayatın akışına bırakan insanları uyandırmanın vakti gelmedi mi? Ben
sistemi bozalım, yıkalım demiyorum, sadece uyanalım ve muhtaç olan insanlara yardım
edelim diyorum. İnsanların ailelerine bakmak için çalışmak zorunda kaldığı ve bu yüzden
başına gelen trajik olayları, çoğunlukla ölümle sonuçlanan, duyduğumuzda sadece
üzülmeyelim artık.
Her şey bir yana benim en çok üzüldüğüm ve kitapta da beni derinden etkileyen çocukların
yoksulluk içinde oluşu. Hayatında hamburger yememiş olan bir çocuk olur mu diye
düşünmeyin, ben tanıştım. İlk duyduğumda inanamadım çünkü hamburger yemenin benim
için bir anlamı yoktu o zamana kadar, aslında ne kadar değerliymiş. Biz kendi hayatımızın
akışına kendimizi bırakmış sanki dünyada açlık ve susuzluk çeken, kurulu düzenin altında
ezilmiş binlerce belki de milyonlarca insan olduğunu unutuyoruz. Kitapta zenginler ve onlar
tarafından köleleştirilen ve maden ocaklarında çalışmaya mecbur bırakılan ve özgür olmak
isteyen insanların mücadelesi anlatılıyor. Güncel haberleri takip ediyorsanız eğer,okuduğunuz cümle size hiç yabancı gelmemiş olabilir. Aslında toplumda insanları
birbirlerinden ayıran sınırlar keskin olsa da durumdan kimse rahatsız değilmiş gibi
gözüküyor. Herkes hiyerarşiye uymuş ve sistem tarafından yerleştirildiği sınıfa göre yaşıyor,
buna ben de dâhilim. Serinin ilk iki kitabı olan ‘Açlık Oyunları’, ve ‘Ateşi Yakalamak’ bizim
dünyamızla neredeyse aynı ama serinin son kitabı olan ‘Alaycı Kuş’ ile yazar kendi dünyası
ile dünyamızı birbirinden şiddetle ayırıyor. Yukarıda görmüş olduğunuz fotoğraf , alaycı kuş
yani meydana gelen devrimin sembolü, köleleşen kesimin özgürleşmesini temsil ediyor.
Hiyerarşik düzenin bozulmasıyla, herkesin eşit olduğu sınıfsız bir dünya kuruluyor ki bu
bizim için hayal edilmesi bile zor ve hatta imkânsız diyebilirim. Ama her şeye rağmen hayal
de olsa herkesin eşit olduğu, huzurun ve refahın yüksek olduğu bir dünya hayal etmek güzel.
Bir kişinin özellikle bir kızın yanlış giden bir durumu düzeltmesi için bir şeyin onu teşvik
edip, cesaretlendirmesi gerekiyorsa bu kitabı okumasını kesinlikle tavsiye ederim. Yazarın
dünya üzerinde kurulmuş olan hiyerarşik düzeni hayal dünyasında harmanlayıp kitaplarında
konu etmesi beni çok etkiledi. Serinin üç kitabı da hayran olunacak bir hayal gücü ve zekâ ile
yazılmış. Bu yüzden okurken en ufak ayrıntıları bile atlamadım. Dünyada sözü geçen büyük
insanların oyuncağı olduğumuz ancak bu kadar net anlatılabilirdi.",7.0,3.0,2.0,2.0
8633,UTANDIRAN MASUMİYET,,"Birkaç sene önce bu fotoğrafa sosyal medyada rastlamıştım. Fotoğrafı kimin çektiği
belirsiz, fotoğrafın arkasındaki hikaye de bilinmiyor fakat söylenene göre o an çocuklar bu
tablet üzerinden çekilen fotoğraflarına bakıyor. Hayatlarında ilk defa bir tablet gördüklerini
söylemek zor olmasa gerek, hatta belki de ilk kez bir teknolojik alet… Muhtemelen baktıkları
fotoğraf da onların hayatları boyunca çekilen ilk fotoğrafıdır. Aynı zaman diliminde yaşasak
bile, aramızdaki coğrafi uzaklık bu çocuklar ve bizler arasında milyonlarca farklılık yaratıyor.
Bu farklılıklar ise dünyanın bir tarafında yaşayan insanları şanslı konumuna getirip, diğer
tarafındakileriyse hiç acımadan hayatın gerçekleriyle yüzleştiriyor.
Öyle bir devirde yaşıyoruz ki, teknolojiyle beraber çocuk-genç-yetişkin ayrımı da
ortadan kalkıyor. Küçücük çocukların elinde olan telefonlar koca koca insanların da elinden
düşmüyor. Aynı oyunları oynayıp, aynı gündemden haberdar oluyorlar. Hayatlarının en büyük
kısmı telefonundaki uygulamanın yeni güncellemesini tartışmakla geçiyor, elindeki tabletin
en yeni modelini satın almak ise bu neslin en büyük hedefi haline geliveriyor. Oysa şu ankiteknolojiyle çok da uzakta olmayan; uçakla belki de birkaç saate varılabilecek bir coğrafyada
bizim, elimizdeki aletlerdeki oyunlarda verdiğimiz simülasyon “yaşam mücadelesi”nin
gerçeğini veren küçücük bedenler var. Bizim oyun zevkimize devam edebilmek için saatlerce
harcadığımız elektrik, bu insanlar için ulaşamayacakları bir nimet. Zaten içecek bir damla
suyu, yiyecek bir lokma ekmeği bile bulamayan; bizim evlerimizde kutularca
bulundurduğumuz ilaçların bir tabletine bile ulaşabilse belki de ölmekten kurtulabilecek olan
bu insanların elektriğe sahip olmak gibi bir arzu akıllarının ucundan bile geçmese gerek.
Dünyanın adaletsiz bir yer olduğu söylemine herkes katılıyor ama bu adaletsizlik
sadece bizim başımıza geldiğinde anlam kazanıyor. Hepimiz etrafımızdaki olan bitenden
bihabermişiz gibi davranıyoruz, sanki haberimiz olsa bunların karşısında duracakmışız gibi
ama bilmediğimiz için bir şey de yapamıyormuşuz gibi… Hepimiz kendimize bahaneler
yaratıyoruz ki başımız sıkıştığında bu bahanelerin arkasına gizlenebilelim. “Çok üzülüyorum
şu Afrikalı çocukların haline, keşke elimden bir şey gelse de yapabilsem!” diye sosyal
medyada gördüğümüz bu tarz fotoğraflara yorum yapan bizler, kendi mahallemizdeki evsiz
çocuklara yardım etmekten bile kaçınıyoruz. “İşte! Teknolojiden uzaklaştığınızda hayattaki
gerçek mutlulukları tadabiliyorsunuz.” diye eleştiriyoruz içinde bulunduğumuz düzeni yine
elimizdeki teknolojik aletler vasıtasıyla. Belki de yaptığımız bu ikiyüzlülüklerle dünyanın
gittikçe daha çok adaletsizleşmesini sağlayanlar da bizlerizdir kim bilir…
Öyle bir zamandayız ki, hayattaki anlamlı olabilecek her şey çabucak tükeniyor.
Bizi eğlendiren yeni bir oyun görüyoruz telefonumuzda, iki gün sonra oyundan sıkılıyoruz.
Uzun zaman sonra arkadaşlarımızla buluşuyoruz, tek endişemiz güzel fotoğraflar çekinip
sosyal medyaya yükleyip yüksek “like”lar almak oluyor. Gerçek duygulardan uzaklaştıkça
artık bizi tatmin edecek şeyler bulmakta zorlanıyoruz. Herkes yeni bir hobi edinip uzaklaştığı
duyguları tekrar tatmak için çabalıyor. Kimileri paraşütle atlama sporunu deniyor kaybettiği
heyecan duygusunu bir anlığına da olsa tekrar yaşayabilmek için, kimisi de kendini alışverişevererek sahte mutluluklar yaratıp kısa bir süreliğine tatmin olmaya çalışıyor. Oysa her şeyin
bu kadar hızlıca tükenmesine izin vermesek gerçek duygular da bizden geçip gitmeyecektir.
Aslında bu duyguları hissedebilmek için zannettiğimiz gibi özel bir şey yapmamıza gerek
yok, hayat zaten her köşesinde bize tattırabilmek için bir duygu demeti saklıyor. Tek
yapmamız gereken “gerçek hayat”ın içine kendimizi bırakmak, bize dayatılan bu teknolojik
ve suni dünyadan biraz da olsa uzaklaşabilmek. Etrafımızda olan bitenlere karşı hassas olup,
dünyayı iliklerimize kadar hissettiğimiz o an hayal ettiğimiz duygu serüvenine de atılmayı
başarabileceğiz. İşte belki de o an; uzun zamandır hiç olmadığı kadar gerçek bir gülümseme
oluşacaktır yüzümüzde, o resimdeki çocuklarınki kadar gerçek bir gülüş…
RANA GÜNDÜZ
KAYNAKÇA
• https://9gag.com/gag/aGx2Ey5/tribal-children-see-an-ipad-for-the-first-time",9.0,3.0,3.0,3.0
8512,Mehmet Batuhan Candar,,"Bugüne kadar çokça karşılaştığım fakat hiçbir zaman anlam veremediğim ve asla
katılmadığım bir yaklaşım var: Kadınlar olaylara duygusal yaklaşırlar, bu yüzden liderlik
yapmaya uygun değillerdir. Birtakım mesleki pozisyonlar neden cinsiyete bağlı kalır?
İnsanları, tecrübelerine ve yeteneklerine göre değerlendirmemiz gerekmez mi? Çocukken tam
olarak cevaplayamadığım ve çözüm üretemediğim bu sorunlara Tomris’i okuduktan sonra
farklı bir bakış açısıyla tekrar yoğunlaştım. Toplumu meydana getiren insanların
cinsiyetlerine göre ayrımcılığa maruz kalmaması gerektiğine olan inancım, Tomris’in hayatı
hakkında öğrendiklerim sayesinde güçlendi.
Ayrımcılığının her türlüsünün yıpratıcı ve yanlış olduğunun her zaman farkındaydım
fakat o zaman neden bunu yapan insanlar vardı? Daha da önemlisi bu görüşler nasıl hem bu
kadar akıl dışı olup hem de bu kadar yaygın olabiliyordu? Her zaman sıkıntıların başlangıç
noktasını bulmamız gerektiğine inanan birisi olarak ne zaman karşılaştığım bir problemi
hemen çözemesem hemen tarih kitaplarına bakarım ve cinsiyet ayrımcılığı da onlardan
birisiydi. Araştırmalarım sırasında bulduklarım fazlasıyla ilginçti. Yeni bir canlıya yaşam
verebildiği için ilk insanlar, kadınları kutsal görürmüş. Ne zaman ki devletler kurulmaya
başlamış ve fiziksel gücün önemi artmış, o zaman toplumlar güç sahibi olmayı doğum
mucizesine tercih etmeye başlamış. Tarih boyunca kendime örnek aldığım liderlerden birisi
olan Tomris’i de bu zamanlarda tanımıştım aslında. Dünya bu güç yarışıyla meşgulken
Tomris ilk kadın lider olmuştu. Güçlü Pers ordularına karşı aklını ve duygularını
harmanlayarak başarılı olmuş ve kadınların da liderlik yapabileceğini bütün dünyaya
göstermiş birisinin başarısını cinsiyeti yüzünden örnek almamak, bence fazlasıyla mantıksızbir hareket. Sonuçta lider olmanın ön koşulu duygu sahibi olmamak değil, sahip olunan
duyguları mantıkla birleştirebilmektir ve Tomris de bunun en güzel örneklerinden birisidir.
Duyguları olanlar değil, duygularını kontrol edemeyenler liderlik etmemelidir.
Maalesef, benim katılmadığım görüşteki insanları gözlemlediğimde sevgi, merhamet veya
alçakgönüllülük duygudan ziyade birer zayıflık olarak görülüyor. Halkına karşı sevgi
beslemeyen, onlar için yaptıklarında alçakgönüllü olmayan bir lider ne kadar başarılıdır ki?
Bence, birisine veya bir olaya sinirlendiği zaman hemen saldırıya geçmeyen, korkutucu bir
durumda hemen kaçmak yerine bekleyip ulaşabileceği en iyi sonuç için çabalayan kişiler
liderliğe uygundur. Tomris; eşini kaybetmiş, oğlu düşmanı tarafında öldürülmüş ve aynı
düşmanın evlenmek istediği güçlü bir kadındı. Her zaman barıştan yana olmuş, ama aynı
zamanda oğlunun intikamını almak istemişti. Karşısındaki sayıca üstün ordudan korkup
kaçmamış, ülkesinin lideri olarak başarıya ulaşmıştı. Karşı taraftaki liderin bir erkek olduğunu
belirtmek isterim ki liderliğin cinsiyetle hiçbir ilgisinin olmadığı daha iyi anlaşılsın. Milattan
önceki zamanlarda yaşamış bu kahraman neden daha çok örnek alınmadı da 2020 yılında bile
dünya genelinde kadın liderler azınlıkta anlamak gerçekten güç.
2020 yılında bile bazı çevrelerce kadınlar sadece yöneticilik pozisyonları için değil,
herhangi bir iş ortamı için uygun görülmüyor. Bu tarz insanlara göre kadınlar sadece ev
işleriyle ilgilenmeli ve çocuklarına bakmalı. Evet, insan neslinin sağlıklı bir şekilde
devamının sağlanabilmesi için çocukların ebeveynler tarafından özenle yetiştirilmesi gerekir
fakat bunun sorumluluğu sadece annede olmamalı aksine baba da aynı miktarda özverili
olmalı. Bu eşitliğin mantığı anlaşıldığı zaman, iş için uygunluğun cinsiyetle herhangi bir
ilişkisi kalmayacaktır.
İnsanlık olarak kadınlara cinsiyetleri üzerinden ayrımcılık yapılmayan bir düzene ne
zaman ve nasıl ulaşırız bilmiyorum fakat buradaki sorumluluğun aslında toplumdaki herbireyin omuzlarında olduğu fark edilmedikçe ulaşabileceğimizden emin bile değilim.
Çocuklar okulda aldıkları eğitimleri boyunca sadece ilk kadın milletvekili, ilk kadın devlet
başkanı, ilk kadın bilim insanı şeklinde bireyleri öğreniyorlar. Hatta ilk kadın bilim adamı
diye bir tabir bile duymuştum. Unvanın içerisindeki çelişki zaten her şeyi açıklıyordu aslında.
Ben hiç ilk erkek devlet başkanı diye birisini öğrendiğimi hatırlamıyorum. Bu bakış açısıyla
yetişenler, kadınların sadece birkaç tanesinin bu tarz mesleklerde olduğunu öğrenirken,
erkeklerin zaten bu işler için doğuştan uygun olduğu kanısına varabiliyorlar. Sadece ilkleri
öğretmek yerine, ikincilerin üçüncülerin ve hatta daha fazlasının olduğunu ve bu durumun son
derece normal olduğunu öğretmek lazımdır belki de.KAYNAKÇA
Çelebi, Dilşad. Tomris. İstanbul: Doğan Kitap, 2019. Baskı.",9.0,3.0,3.0,3.0
5126,ÇOCUK OLMAK,,"kırabilir, çamaşır suyu içebilir, köpek ısırabilir veya bir yabancı ona şeker vermeye kalkabilir. Ama
en büyük tehlike çocuğun büyümesidir kesinlikle. Büyümek, ortalama 16-17 yaşlarında başlayarak
kendini gösteren, ileriki evrelerde belirtileri hızla artarak bütün vücuda yayılan ve tedavisi şu an için
mümkün görünmeyen geri dönüşümsüz bir hastalıktır. Klinik bulgular bu dönemde kişinin boy
attığını, fazla düşündüğünü, her şeyi sorun ettiğini, hayal kurmakta zorluk çektiğini, çikolataya olan
ilgisinin ve Noel Baba'ya olan inancının azaldığını saptamıştır. Sonu yetişkinlik adı verilen sendroma
çıkan bu hastalık çağımızın en büyük sorunudur. Büyümekten muzdarip şanssız kişiler meslek
denilen iş alanlarına yönlendirilerek ve para adı verilen oyuncaklarla kandırılarak tedavi edilmeye
çalışıldıysa da bunlar ancak semptomatik tedavi sağlayabilmiştir.
Bu yetişkinler çocukların söylediklerini anlamazlar ve sürekli onları düzeltme ihtiyacı hissederler.
Kendilerinin bir zamanlar çocuk olduğuysa tamamen belleklerinden silinmiş gibidir. Belki de
Murathan Mungan'ın Harita Metod Defteri'nde yaptığı gibi çocukluk anılarına dönmek, geçip gidenle
yüzleşmek ve onu affetmek ihtiyaçları olan tek şeydir. Kendi çocukluğum için hafızamı yokladığımda
ben de Mungan gibi hem çok güçlü anılarla hem de neden anımsadığımı bile anlamadığım silik
imgelerle karşılaşıyorum. Pikniğe gittiğimizde bir yandan çam ağacının iğne yapraklarından kolye
yapar bir yandan da karşı dağda parmak boyunda küçük insanlar görür, onlarla ilgili hikayeler
uydururdum. Ajan olmak istediğim için siyah kaplı çok gizli bir dosyam vardı. İlk sayfası çizgi film
karakterleriyle başlardı. Yaz günlerinde bakkalda ekmek arası helva yaptırıp stadyumun çim sulama
fıskiyelerinde ıslanırdık. Koca sahili kum savaşı yaparak koşar, temiz kıyafetlerimle hiç düşünmeden
denize atlardım. Sanırım çocuk olmanın sırrı fazla düşünmemekte gizliydi. O zamanlar başkalarının
değil bizim ne istediğimiz önemliydi. Kendimize haksızlık etmediğimiz için de fazlasıyla mutluyduk.Bazen insanlar bana ""çocuk hala çocuk"" ya da ""çocuk diyecekler sana"" gibi laflar söylüyor. Bunu
hayranlıkla karışık bir imrenmeyle söylemiyorlar da sanki tuhaf bir anlam verememezlik içindeler.
Şaşırtıcı. Oysa bu kadar kin ve nefretin arasında bir an bile çocuk olabilmek büyük başarı. Ne zaman
kurnazlık özenilen bir davranış oldu da saf olmak dalga geçilen bir özellik olmaya başladı belli değil.
İnsanların düşünceleri olgunlaşsın, hayata bakışları zamanla değişip gelişsin, bilgileri artsın ve daha
çok sebze yesinler elbette ama kalpleri çocuk kalsın mümkünse.
Küçükken gece tuvalete gidip gelir, yorganı hemen başımıza kadar çeker ve bu süre içinde
canavarların bizi yemediğine sevinirdik. Şimdi de öyle küçük şeylerle mutlu olabilmeli insan.
Başkalarıyla hemen arkadaş olur, adını bile sormadan kim olduğunu, nasıl göründüğünü düşünmeden
saatlerce oynardık onunla. Yine öyle yargılamaktan, dışlamaktan uzak olmalı. Köpeklerle saatler
boyunca koşup oynar ve ter içinde kalır ama güldüğümüzde dünya güzeli, yakışıklısı olurduk. Öyle
doğal olmalı.
Çocukken yaşadığınız yere yıllar sonra gidince oranın eskisi kadar geniş ve büyük olmadığını fark
edersiniz. Sanki ev çamaşır makinesinde yanlış yıkanıp çekmiştir. Yine o yaşlarda kıyafetlerimiz de
üstümüze bol gelir, paçalarımız sarkardı. Zaman da boldu, bir gün nerdeyse bir haftada geçerdi. Bütün
bunlar gibi hayat da o günlerde bize geniş geliyor olmalı. Büyüdükçe hayat belden sıkmaya başlıyor,
iki beden büyüğünü istiyoruz. İçimizdeki çocuğa sahip çıkarak o dertsiz tasasız, huzurlu günlerimize
dönmek mümkün olabilir. Çocuklar yaramazdır, eğer ellerinden sıkıca tutmazsanız, hal hatır
sormazsanız, onlarla yeteri kadar ilgilenmezseniz kaçıp giderler, hassastırlar. Bu yüzden küsmüş
çocukluğumuza güzel bir oyuncak hediye etmeli ve onun yeniden hayatımızı renklendirmesine izin
vermeliyiz.
Badesu Taşdelen",10.0,4.0,3.0,3.0
8555,İçimdeki Şeytan ve Melek: Hayal Dünyam,,"geçirmek küçüklüğümden beri bir alışkanlıktır bende. Mesela, sokakta yürürken o an başka bir yerdeymişim gibi
düşünüp kafamda canlandırırım. Ankara’da olsam bile başka şehirlerin, başka memleketlerin sokaklarında
yürürüm. Derste sıkıldığımda günlük hayatımda gerçek olmasını dilediğim şeyleri düşünüp kendi kendime mutlu
olurum. Mutlu olmanın yanı sıra, bazen de kafamda kurduğum kötü senaryoları düşünüp kendimi yıpratırım. Beni
bazen çok mutlu eden, bazen ise gerçeklik kadar üzen bu alışkanlık ne kadar iyi ne kadar kötü? Spinoza’nın Aklın
Islahı Üzerine Bir İncelemesi’ni okurken bu soruya cevap aradım.
‘’İşte akıl da insanın eli gibi, zihninin bir aletidir ve aynı şekilde işler. Yolunun üstünden, hayal ürünü fikirleri,
yani yanlış, kurgusal ve şüpheli fikirleri çektiniz mi, kendi güzergahında ilerler, hiç sağa sola sapmaz. Bu yüzden
insanın doğuştan sahip olduğu bu alet, tanınmalı, tanımlanmalı; bilenmeli, keskinleştirilmeli ve ilerleyişine engel
olacak ne varsa önünden temizlenmeli.’’ (Spinoza,11) Aklın, ruhlardan ve kurmaca dünyalardan ayrı bir ‘’alet’’
olarak tanımlanması ne kadar doğru? Bir insan olarak, aklımın ve hayal gücümün bedenimi beraber kontrol
ettiklerini düşünüyorum. İkisi sayesinde ben bu dünyada varım. Kendimi ifade edebildiğim aklım, duygularımı
harekete geçiren hayal dünyam beni burda var eder. Peki, beni var eden unsurlardan biri olan ve farklı koşullarda
oluşan hayal dünyam temizlenmesi gereken bir çöp müdür? Bana göre değildir. Çünkü hayal dünyalarımız, içinde
birden fazla duygu barındırır; sevgi, öfke, nefret, heyecan... Duygularım ve hayallerim beni nefes alıp vermeye
teşvik eder, neticesinde matematik formülleriyle dolu bir robot değilim. İstediğim hayatı yaşama hayalim, dünyayı
gezme arzum beni çalışmaya iter. Hayallerim, matematik formülleriyle dolu aklıma rehberlik eder; onun ‘’sağa
sola’’ sapmasına müsaade etmez. Onun öncülüğünde istediklerimi elde eder ve mutlu olurum. Bazen ise
hayallerim birer birer suya düşer, neticesinde de beni kötü duygularla baş başa bırakırlar. İşte o zaman Spinoza
haklıdır, kurgusal ve şüpheli fikirlerimin aklımın ilerleyişine engel oluşunu çaresiz izlerim.
Hayal dünyası pek çok insana göre iyidir, hoştur, güzeldir; bana göre de öyledir çoğu zaman fakat hayal
dünyam her zaman gül bahçeleri barındırmaz. Beni daha çok hırslanmaya, doğal bir sonucu olarak daha çok
kıskanmaya teşvik eder. Daha çok servete, eve ve arabaya muhtaçmışım gibi farklı farklı hayaller sunar önüme.
Bana, mütevazilik ve alçak gönüllülük hiç varolmamış gibi itibar sahibi olmayı özendirir. ‘’Oysa sıradan insanların
peşine düştüğü bütün o malum hedefler, varlığımızı korumaya en ufak bir çare sunmadıkları gibi, sürdürmemize
de mâni olurlar; kendilerini elde eden insanların çoğununun ölümüne sebebiyet verirken, ellerine geçirdikleri
insanların hepsinin ölümüne sebebiyet verirler.’’(Spinoza,23) der yazar, haklıdır da. Hayal dünyam hep daha
fazlasını ister ancak daha fazla istemenin de bir sonucu olur. Kendi aklımın ve hayal dünyamın kapasitesini gerçek
değeri olmayan şeyler için harcarım, kendi hırsıma ve öfkeme yenik düşerim. Kısacası kendimi yer bitiririm. Yani,
hayal dünyamda varolmasını istemediğim fikirler ve duygular vardır. Onları ne kadar istemesem de sonuçlarına
ben katlanırım.
Bu hayal dünyasının iyi tarafı yok mu? Elbette var. Kurmaca dünyam beni yıprandığım zamanlarda umutlarla
yeşeren günlere ulaşmamı sağlar, motivasyon kaynağımdır. Sadece benim değil; Yaşar Kemal’e İnce Memed’i,
Shakespeare’e Venedik Taciri’ni yazdıran ve Atatürk’e bu cumhuriyeti kurduran da onların hayal dünyasıdır.
İrem GüzelKaynakça
Spinoza, Benedictus De. Aklın Islahı Üzerine Bir İnceleme. İstanbul: Alfa Yayınları, 2019. Baskı",7.0,2.0,3.0,2.0
81,Halil Kerem AYDIN,,"Tüm zamanların en önemli problemi ve en yetkili anahtarı öncelik belirleme süreçleri
olmuştur. Geçmişten günümüze tanınan insanların başarı öykülerine ve başarısız insanların hayal
kırıklıklarına baktığımız zaman açık bir şekilde görebiliriz ki öncelik kavramı hayatımızdaki dönüm
noktalarında karşımıza çıkan altın bir şans aynı zamanda zehirli bir talihsizlik olmuştur. Yan etkilerini
ilk andan itibaren belli eden sıradan talihsizliklerin aksine hayatımızın sonuna kadar meçhul
zamanlarda nükseden zehirli talihsizliğin kaynağı önceliklerimizi belirleyememek yahut yanlış
belirlemektir. Mario Puzo’nun yazdığı “Godfather” romanı 1972 senesinde uyarlayan ve beyaz
perdeyle buluşturan yönetmen Francis Ford Coppola , önceliklerini belirlemekte son derece başarılı
ve hiçbir zaman bu önceliklerin yerini karıştırmayan, İtalyan asıllı, New York’ta yaşayan bir mafya
babasının hayatını en ince ayrıntılarıyla seyirciye sunuyor. Eserde, ünlü oyuncu Marlon Brando’nun
canlandırdığı Don Vito Carleone karakteri her ne kadar mafya babası olarak lanse edilse de aslında
ailesinin refahı için üstüne düşen vazifeleri eksiksiz yerine getiren ve bu vazifelerin sonucunda
yakasına yapışan sorumlulukları son derece soğukkanlı bir şekilde üstlenen ideal bir aile babasıdır.
Hepimizin geleceğe dair büyük hayalleri ve bu hayalleri gerçekleştirmek için güzel planları
vardır. Fakat bu planları elerken elimizde tehlikelerden arınmış, korkularımıza yenik düşme
ihtimalimizin en az olduğu planlarımızın kalmasını hedefleriz. Don Vito Carleone bu düşüncenin
aksine ailesine son derece kaliteli ve refah seviyesi yüksek bir gelecek inşa edebilmek uğruna kendi
refahından, korkularından vazgeçmiş ve tehlikeli bir yola baş koymuş bir aile babasıdır. Gerçekçi
olacak olursak soygun, rüşvet ve hatta katliam hiçbirimizin hoş karşılamayacağı başarıya ulaşma
yöntemleridir. Peki ya bu ayıplanan icraatlar öncelik listemizin başında gelen ailemiz için
gerçekleştirilecekse? Hali hazırda yaşadığımız mülteci sorununa da bakacak olursak, mülteci olmak
Türkiye gibi merhametli ve misafirperver vatandaşlarıyla ün salmış bir ülkede bile düşmanımızın dahi
başına gelmesini arzulamayacağımız bir vaziyettir. Acaba asıl suç kanunların belirlediği ilkelerin dışına
çıkmak mıdır bu durumda yoksa kanunların görmediği biri olarak yüksek kaliteli bir yaşamı,
uğradığımız haksızlık kadar hak talep ederek elde etmeye çalışmak mıdır? Ben de önceliklerimiz
doğrultusunda başarıya giden her yolun mubah olduğunu düşünen o bencil insan kitlesinin bir
üyesiyim aslında. Çok güzel bir aileniz ve birbirinden neşeli çocuklarınız olduğunu fakat o
çocuklarınızın gülüşünüzü gece de görmenize olanak tanımayan, elektrik dağıtımından
faydalanamayacağınız bir eviniz olduğunun düşünün. Hayatınızdaki en önemli önceliğinizin aileniz
olması ihtimalini varsayarak konuşacak olursak, hayattaki en önemli önceliği sabah erken uyanıp
ilkbaharda açan çiçeklere şarkılar söylemek olan bir insanın başka insanların kararları yüzünden
gözlerini kaybetmesiyle aynı hayal kırıklığı diyebiliriz sanırım. Veya o çiçeklerin bir daha hiç
açmayacak olması da denebilir bu duruma. Kabullenmek yerine çocuklarınızın neşeli suratlarını gece
de görmek isterdiniz bittabi. Tam da bu noktada öncelikler işin içine giriyor. Yüzünüzde oluşan,
kabullenişiniz ve mevcut olana şükredişinizin oluşturduğu tebessüm gece yerini şeytani bir hüzne
bırakıyor. Hüzün ve öfke birleştikleri zaman ateş ve barutun dahi kaçacak delik arayacağı felaketler
doğurabiliyor. Yer altı dünyasında erkeklik gururu ve onuruyla tanınan Don Vito Carleone herkesi bir
kez daha ters köşeye yatırarak “ailesiyle vakit geçirmeyen bir erkek, asla gerçek bir erkek
sayılmaz.”(Godfather,1972) repliğiyle asıl önceliğinin erkeklikten ziyade ailesi olduğunu ve üstüne
üstlük erkekliğinin temelinin ailesiyle vakit geçirmesi olduğunu izleyicilere söylüyor.
Önceliklerimizi doğru belirlersek hangi hayali hangi yöntemle elde edeceksek edelim saf
mutluluğa ulaşmamız kesinleşmiş oluyor. Kimin ne düşüneceğinden ziyade önceliğimizde olan
kişilerin önceliğimizde olan mutlulukları yaşaması bizim yegâne mutluluk kaynağımız olduğundan
ötürü yazımın başında da belirttiğim gibi önceliklerimizi gerçekleştirmek uğruna başarıya giden herHalil Kerem AYDIN
yol içinde yer aldığımız toplumun, geçmişten günümüze süre gelen etik unsurları ve kişisel vicdani
duygularımız göz önünde bulundurularak seçildiği sürece mubahtır.",7.0,2.0,2.0,3.0
1484,Ayşenur Feyza DİLSİZ,,"Çevrede sağır edici bir sessizlik, duvarda sessizliğe kafa tutmuş o kurmalı saat ve siz bunları
okurken ilerleyen dakikalar, saniyeler, saliseler... Hayatın bazen bizi unuttuğunu sandığımız dakikalar
oluyor, pencereden yüzlerce farklı insanın farklı sebeplerle farklı yerlere koşuşturmasını seyrediyoruz.
Sanki siz yokmuşsunuz gibi hayat öyle bir akıyor ki pasif kalmanın belki de en huzurlu şekli gibi geliyor
bize. Perdemizi kapatıp oturup biraz nefes almaya yelteniyoruz derken o kapı zili hep ama hep çalıyor
ve sizi yerinizden kaldırıyor. Uzun nefeslik oturuşlara izin vermiyor hayat, hep kısa kısa yetinmeyi
bilmeyi öğretircesine kısa ama derin. İnsan bunu fark edemiyor. Ne o aldığı nefeslerin kendisine
yetebildiğini fark edebiliyor ne de içinde bulunduğu hayatın akıp gittiğini. Damarına bastırıyor
yaşadığını hissedebilmek için ne o kurmalı saatin tik taklarını ne de dışarda sürüp giden sokağın
seslerini duyuyor. İnsan bazen sağır ve çoğu zaman kör oluyor hayata karşı.
Yeryüzündeki bu kadar bilinçli bir varlığın yani insanın fark edemediği en büyük hakikat; hayat
biz olsak da olmasak da dursak da koşsak da devam ediyor, hiç ama hiç durmuyor ve katiyen aynı
kalmıyor. İnsan hayatın durmadığını anlasa aynı kalmadığını unutuyor, aynı kalmadığı bilincine varsa
durmadığını göz ardı ediveriyor. Ve yine hayatın bir bütünlük portresi olduğunu anlayamayıp iki
avucunda nereye koyacağını bilemediği parçalarıyla hayat tablosuna bakıp kalıveriyor.
İşte bunları düşündüğüm sorguladığım zamanlarda karşıma bir film çıktı ki izledikten sonra
dilimden tek bir cümle döküldü: “İşte hayat aynen böyle, sadece sahip olduğumuz farklı senaryolar
farklı sahneler var ama olanlar hep aynı.” Filmimiz “Southpaw(Son Şans)”; başta bir boks filmi gibi
gözükse de kahramanın aslında tüm insanlık olduğunu fark etmemiz uzun sürmüyor. Zirvelerde
yaşanan hayatın nasıl en diplere sürüklendiğine değinilmiş. İzlerken çıkardığım en büyük sonuç biz ne
planlar yaparsak yapalım hayat yine istediği gibi kendi düzeninde kendi doğrularına göre ilerliyor. Ne
planlar ne istekler heba oluyor hayatın dönmesiyle. Çok da acımasız bir düzen ama öğreniyoruz
yaşamayı. Daha az acılı bir yolu vardır mutlaka fakat hayat hep zordan yana. Acı ve ders hep iç içe.
Çünkü biliyoruz ki insan yaşamadan belki de en ağırını anlayamıyor, göremiyor elindeki o parçaların
nereye ait olduğunu. Hayatı anlamaya çalışmakla geçiriyoruz, tam elimizdeki son parçayı
yerleştiriyoruz düzen yine bozuluyor, yine en başa dönüyoruz ama bu sefer daha tecrübeli daha
görmüş geçirmiş ve parçaların nereye ait olduğunu bilerek.
İnsanlığın hep aynı çıkmazda buluştuğu kocaman bir hayatta yaşıyoruz. Her yolun bir kıvrımı
bir yokuşu birkaç tümseği var. Karşılaştığımızda ise bunlarla arkamıza çevremize bakıyoruz başka
farklı yollar arayışına giriyoruz, bilmiyoruz ki aslında her yol aynı çıkmaza çıkıyor. Ancak varınca
anlıyoruz. Geçtiğimiz her yolda bir parçamızı bırakıyoruz ama hiçbir şey alamıyoruz. Hayat sahip
olabileceğiniz hiçbir şey sunmuyor. Sunsa da sahip çıkmayı bilmiyoruz, sahip çıksak yolun sonunda
teslim ediyoruz, bırakıyoruz. Bizimle birlikte var olan hiçbir şeye sahip değiliz bu hayatta. Ancak ve
ancak kendimize sahibiz.
Tüm bu bilince vardığımızda aslında düşsek bile kalktığımızda yaralarımızı sırf bizim oldukları
için sever oluyoruz. Çıkılması gereken zirveler, görmemiz gereken başarılar ve düşmemiz gereken
dipler var. Gitmemiz gereken yollarımız var, sarmamız gereken yaralarımız, sorumluluklarımız var,
kısa ama derin nefeslerimiz bir de kural tanımadan dönüp duran dünyamız. Yaşamamız gerekensenaryolarımız var. Tüm bunlar yorsa da hayat devam ediyor insana rağmen ve o kurmalı saat
çalışmaya devam ediyor sessizliğe rağmen.",8.0,2.0,3.0,3.0
8319,DALİ TİYATRO MÜZESİ,,"belediye tiyatrosuymuş. Ancak İspanya iç savaşında tahrip olunca, Salvador Dali burayı
bir müzeye çevirmeye karar vermiş. Müzenin dizaynından inşaatına kadar her işin
başında durmuş, her şeyi o tasarlamış. Böyle olunca müzeyi gezmek, Dali’nin dünyasına
girmek anlamına geliyor.
Barselona’ya gidip Dali’nin müzesine gitmemek olmaz deyip çıktık yola. Müzenin
dış duvarları ekmekle kaplı, çatılarda devasa yumurtalar var. Yapıyı ilk gördüğünüzde
bile, o andan sonra göreceğiniz hiçbir şeyin sıradan olmayacağını anlıyorsunuz. İçeriyi
görmek için daha çok heyecanlanıp, sabırsızlanıyorsunuz. Girişte sizi üzerinde bereket
tanrıçası heykeli duran, Dali’nin daha önce kullandığı bir arabanın olduğu avlu karşılıyor.
Rehber size orayı tanıtırken, siz nereye bakacağınızı şaşırıyorsunuz. İçeride duvarı
boydan boya kaplayan üç tane resim var. Ben bu kadar büyük resmi, nasıl bütünü
görmeden çizebiliyor diye hayret ederken, resimde bir de gizli yüzler, objeler olduğu
söyleniyor. Yâni müzeyi gördüğünüz ilk on dakika bile, Dali’nin dehasına hayran
kalmanıza yetiyor.
Müzeyi gezmeye devam ederken, o çok ünlü tabloyu görüyoruz. Belleğin azmi ya
da başka bir deyişle eriyen saatler. Gördüğünüz anda resim kendinizi çok farklı
hissettiriyor. Resmi geçip ilerlerken aklınız hâlâ orada kalıyor. İster istemez sürrealizmin
başyapıtlarından olan bu eseri sorgulamaya başlıyorsunuz. Saatler neden eriyor,
belleğin azmi neye karşı? Toprak ıssız ve karanlık, adeta ölümü çağrıştırıyor. Masanın
üstündeki cep saati akmasını engelleyemeyeceğiniz bir sıvı gibi. Aktığında toprağın onu
içine çekip yok edeceği bir sıvı. Kurumuş ağaç dalında asılı duran saat zar zor dengesinibulmuş, en ufak bir rüzgârda kayıp düşecek gibi. Ne zaman geleceğini bilmediği o
rüzgâra kadar vakti var ama ondan sonra düşmeye direnmek ölüme direnmek kadar
anlamsız olur. Küçük saatin üstündeki karıncalar ise sanki akreple yelkovanı yiyerek
zamanı durduruyor, saatin erimesini engelliyor. Yerde yatan şekilsiz yüz, saatin
ağırlığına dayanamayıp, sonsuz uykusuna dalmış gibi. Bu kadar karamsarlığın yanı sıra
ışığın toprağa vuruşu, uçsuz bucaksız deniz insana huzur veriyor. Sanki eriyen bütün
saatler toprağa karışıp, eninde sonunda denizlerine kavuşacaklarmış gibi. Kendi
cennetleri onları bekliyormuş gibi.
Peki zamanın akıp gitmesi neden? Vaktin nasıl geçtiğini anlamayacak kadar
mutlu oluşumuzdan mı, yoksa hayatı aceleye getirişimizden mi? Artık herkes bir yerlere
yetişme çabasında, günlerin kısalığından şikayetçi. Bu kadar koşuşturma sırasında
kimse dönüp o gün ne yaşadığına bakmıyor, günün değerini bilmiyor. Dönüp geriye
baktığında ise hep aynı cümle: “Zaman nasıl geçti hiç anlamadım.” Herkes zamanı
yavaşlatmaya çalışıyor, hep mutlu olduğu anda kalmak, o anları hatırlamak istiyor. Belki
de belleğin azmi bunun için. Daha çok hatırlamak. Hatırladıkça, zaman değer kazanacak
ve geriye bakıldığında görünen şey koskoca bir hayat olacak. Peki ya görmek
istemediklerimiz? Bir sevdiğimizi kaybettiğimizde umabileceğimiz tek şey zamanın daha
hızlı geçmesi, o meşhur sözdeki gibi her şeyin ilacı olmasıdır.
Herkesin doğduğu andan itibaren erimeye başlayan bir saati var. Her ayrılan
parçasıyla daha hızlı eriyen bir buz parçası gibi. Elimizden zamanı en iyi şekilde
değerlendirmekten başka bir şey gelmez. Eğer süremizin sonuna geldiğimizde;
hatırlayabildiğimiz güzel anılarımız, zorlukların karşısında dimdik duruşumuz varsa,
sevdiklerimizde, toplumda, takip edilecek izler bırakabilmişsek, toprağa karışırken
denize varacağımızı biliriz. İşte belleğin azmi budur bence. Akan zamana ayak
uydurmak ve onu yararlı kılmak. Bunları düşünmeme neden olan müzeyi ve resmi yapan
zekâya şapka çıkarmamak elde değil.",10.0,4.0,3.0,3.0
6411,Kendine Güven,,"kendinizde olan güveni ya da özgüveni ne olarak görüyorsunuz? Ben her şeyi yapabilirim, istediğim
herkesi etkileyebilirim, diğer insanlardan daha iyiyim. Eğer böyle düşündüyseniz üzgünüm yanlış
cevap vermişsiniz. Özgüven bir insanın çalışarak, alın teri dökerek elde ettiği becerilere ne kadar
güvendiğidir. Mesela bir iş görüşmesine gidiyorsunuz ama işi almak için gerekli diplomaya ya da
belirli bir yeteneğe sahip değilsiniz, bu işi alacağınız konusunda kendinize güvenmeniz sizin özgüvenli
olduğunuzu göstermez, aksine sizin gerçeklerle bağlantısı olmayan biri olduğunuzu gösterir ve büyük
ihtimal bu huyunuz ileride size sıkıntı çıkaracaktır. Diğer bir yandan aynı iş görüşmesine istenen her
kritere uyarak hatta belki fazlasıyla gidip işi alacağınız konusunda kendinize güvenmeniz özgüvendir.
Gerekli becerilerle desteklenmiş güven özgüvendir, boş güven sadece kibirdir. Özgüven bir insanın
yaşamı için en gerekli şeylerden biridir çünkü ben bir insanın özgüveni olmadan bu hayatta yükselip
başarılı olabileceğine inanmıyorum. Eğer kendinize yeteri kadar değil de başkalarına güvenirseniz
kendinizi yükselişte bulacağınıza bir çukurda bulursunuz.
Boş güvene değil de özgüvene sahip birinin en büyük ve güzel örneklerinden biri Chesley
Sullenberger'dir. ""Sully"" filminde Chesley Sullenberger 40 yıllık deneyimi olan, emekliliği yaklaşmış
bir pilottur ve bir gün sıradan uçuşlarından birinde bir pilotun en korkulu rüyalarından birini yaşar.
Sully'nin pilotluk ettiği uçak iki motorunu birden kaybeder ve Sully'nin 155 kişinin hayatını
kurtarabilmek için bir seçim yapması gerekir. Kendi deneyimine ve sezgilerine güvenip kendi seçtiği
yolumu denemeli yoksa kulenin ve acil durum kılavuzunun gösterdiği yolu mu? Yazının gidişatından
da anlayabileceğiniz gibi Sully kendine güvenmeyi tercih eder ve çoğu kişinin bir mucize şeklinde
adlandırdığı olayı gerçekleştirir. Pilotluk ettiği, iki motoru çalışmayan o uçağı Hudson nehrinin ortasına
indirir. Sully'nin kendine olan güveni ve o güveni destekleyen 40 yıllık deneyimi o gün 155 hayat
kurtarır. Biliyorum bu örnek çok uç bir örnek gibi görünüyor. Kendimize her güvendiğimizde 155
kişinin hayatını kurtaracak mucizeler gerçekleştireceğiz diye bir şey yok ama kendimize olan
güvenimiz sadece bir kişinin hayatını kurtarsa, bizim hayatımızı kurtarsa yetmez mi? Bizim başarılı
olmamızı istemeyen herkesin, bizim başaramayacağımıza inanan onlarca insanın bizi koyduğu o
mecazi çukurdan kurtarsak kendimizi yetmez mi? Hayallerimizi kovalamaya başlasak ve belki
şansımız yaver gitse, gezegenler ve yıldızlar mükemmel bir şekilde dizilse ve biz o hayallerimizi
yakalasak, hayatımızı kurtarsak yetmez mi? En küçük başarıyı yakalamak için bile kendimize o konuda
güvenmemiz gerekir. Neden mi? Çünkü eğer siz kendinize güvenmezseniz kimse güvenmez. Size
hayatınızın sonuna kadar seveceğiniz eşiniz güvenmez. Sizi şirketinde çalıştıracak olan patronunuz
güvenmez. Sizinle sarhoş olacak arkadaşınız bile size güvenmez.
Belki hala özgüveni abarttığımı düşünenler vardır ya da özgüven önemli ama ben kendime
güvenmiyorum diyenler. Hiçbir insan özgüvenle doğmaz, herkes zamanla özgüven sahibi olur ve
kendine güvenmek için hiçbir zaman geç değildir. Özgüvenin yeteneklerle desteklenmesi gerekir o
yüzden özgüvenim yok diyen insanların çoğunun kendine güvenmemesinin sebebi, yeteri kadar
çalışmamalarıdır. Tabii ki bu durum herkes için geçerli değildir. Bazen insanlar nedensiz yere kendine
güvenemez, güvenmez. O insanlara tavsiyem ise kendine güveniyormuş gibi rol yapsınlar. Özgüveni
karlı bir günde tepeden yuvarlanan bir kartopu gibi düşünebiliriz, o kartopu aşağı yuvarlandıkça büyür
ve her seferinde daha hızlı bir şekilde büyür. Özgüven de böyledir kendine güvendikçe güveni daha da
fazla artar insanın ama o küçük kartopunu tepeden yuvarlamak bizim elimizdedir.
Ahmet Ayrancıoğlu",9.0,3.0,3.0,3.0
4863,Ali Dayar 21903002,,"Üniversite hayatımda söz konusu Türkçe 101 ve 102 dersleri olduğunda yazılarımı hep
iç açıcı yapıtlar üstüne yazmaya çalıştım. Bu sayede yazmaya başladığım zaman gerisi çorap
söküğü gibi geldi. İkinci ödev için kütüphanede kitap ararken fark ettim ki başkaları da benim
gibi düşünüyor. Kitap listesinden ilgimi çekenlerin hepsi ya alınmış ya da rezerve edilmiş. Buna
karşın İsmail Saymaz’ın ‘Kimsesizler Cumhuriyeti’ adlı yapıtı raftaki tozlu yerini koruyor.
Kitabın arkasına baktığım zaman niye raftaki yerini koruduğunu anladım. Yasadışı Kur’an
kurslarının yasadışı yurtlarında doğalgaz patlamalarından, yangında can veren, istismar edilen
yoksul çocukların hikâyelerini ve bu olayların arkasındaki tarikatların iç yüzlerini, hukukla
ilişkilerini okumak aslında pek isteyeceğim bir şey değildi.
Kendimi bildim bileli madalyonun güzel yüzünü görmeye çalıştım. Bu sefer diğer
kitapların kapılmış olmasını da göz önünde bulundurunca bir kereliğine de olsa madalyonun
karanlık yüzünü göreyim dedim. Kitabı okuduktan sonra anladım ki farkında olmadan kırmızı
hapı almışım. Meğer hayatımın başından beri her gün mavi haptan alıyor, kendimi her gün
yeniden başlatıyormuşum. Durumdan şikâyetçi değilim. Bir tesadüfler silsilesi sayesinde
toplumsal olaylar karşısındaki umursamazlığımdan bir nebze olsun kurtulabildim. Üstelik bu
sorunum çocukluğuma kadar dayanıyor. Hatırlıyorum da televizyonda eskiden beri çoğunlukla
1kötü haberler olurdu. Yemekte o haberler karşımıza çıkınca ailem hemen kanalı değiştirirdi.
Ben de o kültürle büyüdüm. Kötü olayları bilinç altı bir düzeyde atlattım, yok saydım. Fakat
artık hiçbir şey eskisi gibi olmayacak.
Örneğin artık iç karartıcı haberlere, olaylara denk geldiğimde bunların üstüne
gidiyorum. Neden böyle oluyor diye sorguluyorum. Evet, belki dünyayı kurtaramam ama
bireysel farkındalıkla en azından kendi dünyamı kurtarabilirim. Bu sayede kitapta yaşanan
durumlardan sakınabilir, önlem alabilirim. Gerekli gördüğüm yerde çevreye müdahale
edebilirim. Öte yandan bu düşüncem etrafımdakilerin cevabıyla baskılanıyor. Ailemle böyle
durumları tartışmak istediğimde “Ben apolitiğim.” gibi cevaplarla sık sık karşılaşıyorum.
Kırmızı hapı almama rağmen hâlâ mavi haplı gibi yaşıyorum. Bilincim değişti ama düzenim
aynı kaldı. Bu ikiliğe yakalanmak hayatımdaki değişimin en kötü yanı.
Tüm bu yakınmalarıma rağmen kitapta bahsedilen mahkeme sahneleri beni kendime
getiriyor. Hayatta kalmayı başarmış kazazede çocukların sessizliği, ailelerin sus payı aldıktan
sonra “Şikayetçi değiliz hâkim bey” demeleri kulaklarımda çınlıyor. Bu trajediye karşılık
beklemeden müdahale eden avukatın bütün tehditlere rağmen vazgeçmemesine şahit oluyorum.
Bu facialardan sorumlu kişiler listesinin davadan davaya giderek küçüldüğünü görüyorum.
Çarkların içindeki küçük parçalar sökülse de büyükler makineyi döndürmeye devam ediyor.
Sanki bir belgesel izliyorum. Yırtıcılar sürüden en küçüğü bin bir güçlükle koparıyor ama sürü
zaman içinde çoğalarak egemenliğini koruyor. Ormanın kralı gibi lanse edilen yırtıcılar, yani
hukuk düzeni, sürüden, yani sorumlulardan sadece en küçüğünü kapmaktan ileri gidemiyor.
Kimi zaman sürü o kadar güçleniyor ki yırtıcıların bile hakkından gelebiliyor. Bence yapıt
hukuk doğasındaki dengenin bozuluşunu bu fenomenin gerçekleşmesi üzerinden anlatıyor.
Bana gelince, bu fenomeni filme çeken belgeselci gibi hissediyorum. Güvende olmak
ve doğanın düzenini bozmamak için kilometrelerce öteden fenomeni kaydediyor, tüm olaydan
haberdar oluyorum ama düzene asla müdahale edemiyorum. Kameranın diğer tarafında atı alan
Üsküdar’ı geçiyor. Kendimi bu düzeni bozamadığım için suçlu hissediyorum. Belki başkaları
da belgeselcinin emeklerine rağmen aynı düşünceleri paylaşacak. İki sayfa boyunca
parmaklarım bu ikilem arasında gel git yaptı. Emin olduğum şey ise verdiği suçluluğa rağmen,
kimsenin tercih etmemesine rağmen istenmeyeni, raflarda tozlu kalmış olanı, kırmızı hapı
tekrar seçeceğim.
2Kaynakça:
Saymaz, İsmail. Kimsesizler Cumhuriyeti. İletişim Yayınları. 2018. Kitap.
“Kırmızı hap mı mavi hap mı?” 2018. Resim.
3",9.0,3.0,3.0,3.0
941,KANARYALAR,,"ibarettir, ki sadece insanı değil, arada sinekleri de yakalar. Efsane der ki, 19.
yüzyıl İngiltere’sinde, Endüstri Devrimi’nin en harlı zamanlarında, madencilerin
yoldaşları kanaryalarmış. Bu güçsüz, ufak, hiçbir şeyden haberi olmayan kuşlar,
gaz kaçağına karşı dayanıksız oldukları için bir alarm niyetine madencilerin
yanında, kafeslerin içinde inerlermiş madene. İnsandan önce can versin de
uyarmış olsun diye, kara elmas için listeden bir çentik eksiltircesine.
“ Zifiri karanlık ve yıldızsız bir gecede Marchiends’den Montsou’ya
giden yolda, pancar tarlaları arasında bir adam tek başına yürüyordu. ”.
Devrimci kahramanımız Etienne’in hikayesi böyle başlar kitapta. Açlığın,
sefaletin ve doğal olarak da adaletsizliğin kol gezdiği 1860’ların Kuzey Fransa
coğrafyasında, doğal bir başkaldırının çocuğudur Etienne. Germinal’in başında
idealist, sessiz ve çalışkan bir genç olarak tasvir edilen bu adam, ilerleyen
sayfalarda işçileri örgütleyerek, grev bayrağını çekerek, dövüşerek ve severek
hayata olan öfkesini yansıtmıştır, önceleri sadece içki içtiğinde gösterebildiği
öfkesini. Tarihi bir göreve kalkıştığının ‘solcu’ kitapları okumadan önce
farkında değildir, ancak kendi hikayesini anlatırken eski işinde şefini
tokatladığını söylediğinde direngen bir kana sahip olduğunu sezdirir bizlere. Her
devrimci gibi, hayatı yaşamayı bilen adamdır Etienne, hayatı seven ve insanı
sevmeyi bilen. Gerçekçi –realist- romanın ne demek olduğunu burada gösterir
Emile Zola, başkaldırının her adımını, sefaletin her kelimesini, bencilliğin her
hücresini yaşarız içimizde. Kitapta Etienne’in mücadelesi somutlanırken
karanlıktır arka plan, o madene indiğinde nefes alamayız, işçi kasabasında kesin
bir dille pembe yoktur, ağzımıza kömür kaçar Germinal’i okurken.
Kahramanımızın içinde bulunduğu buhran sadece o günün dünyasına ait
değildir, geleceğe dönüktür, teorik bilgisizliğinden ötürü doğan ütopik sosyalist
hayallerini etrafındaki işçilere giydirememektedir. Toplumun yozlaşmış ahlakı,
fırsat bulduğunda içki içip fuhuş yapan insanı, kitapta çokça geçen ‘devrimci
proletarya’ olamaz Etienne’e göre, ki sonuna kadar haklıdır da. Ne olursa olsun
umuttur onun içindeki devrim ateşinin yanmasını sağlayan, soğuğun, açlığın,
sefaletin işçi sınıfını ezeceği yerde nefretini keskinleştirmesini görür, aldıkları
maaşlarla hayvani bir hayata mahkum edilen işçilerin isyanı çıkaracak kıvılcımı
bekleyişlerini görür. Ve o kıvılcım olmanın sorumluluğunu boynuna asmış,
insanların canını feda ederek enternasyonal mücadeleye bir destek vermeyeçalışmıştır, grevin başarısızlığı sonucunda da ‘tembeller’ diye nitelendirdiği en
büyük düşmanı burjuvazinin kurduğu masada oyunu kaybetmiştir nihayetinde.
Oyunu kuralına göre kazanmak değil, oyun masasını yakmak isteyen bir
zihniyetle karşılaşırız burada, Souvarin. Anarşinin şahbazı Bakunin’in bir
siluetidir bu adam, inşa etmeden önce her şeyi yıkmanın kesinliğine inanır.
Etienne ile çokça tartışır, işçilere küfreder fütursuzca. Kuralsızlığın getirdiği
özgürlüğün mirasçısı Souvarin, aslında bir Rus soylusudur ve kendi sınıfını
düşünmeden tekmelemiştir. Ağzından küfürler de burada çıkar işte, oyunun
kuralları arasında kendilerine yer bulan işçiler, parayı da bulurlarsa burjuva olup
çıkacaklardır ona göre, sınıfına ihanet etmekten başka bir şey yapmayacak
hainlerdir hepsi. Anarşist felsefeye uygun olarak kaybedecek bir şeyi olmayan
bu adamın düşüncesi şu cümleyle özetlenebilir; en iyi ekinler ancak toprak kanla
sulanırsa çıkacaktır. Burada salt şiddet aşkından çok daha öteye bakmak şarttır,
yeni bir dünyanın inşasına uzanan bu fikir, romanda o uğursuz madeni havaya
uçuran barutun ve alevlerin içinde doğar adeta, bir anka kuşu misali kendi
küllerinden tekrar doğacak insanoğlu tasviridir.
Germinal tohum demektir Fransızca’da. Bir umuttur Germinal, insanların
birbirini kanaryalar yerine koyduğu, sömürdüğü, ezdiği bu irin dolu dünyada,
150 sene önceden miras kalan bir gerçekliktir. Geleceği inşa eden ellerden,
kömürle siyaha boyanmış ellerden kanatlanan birkaç kanaryadır Germinal,
özgür insanların sınıfsız ve sınırsız bir dünyaya yolculuğudur. Kırmızı ve
siyahın omuz omuza döğüştüğü, yeşile karşı verdikleri mücadeledir. Her işçiye
‘eğer bir tanrı yoksa bile, bizim işverenlerden intikamımızı almak için mutlaka
bir tanrı doğacaktır’ dedirtendir, prangalarla, zindanlarla, kurşunlarla
engellenmeye çalışılan devrimdir, bir küçük kanaryadır Germinal, gerektiğinde
yoldaşı için canını verendir.",8.0,2.0,3.0,3.0
510,Kaya Parçaları ve Yıldız Tozları,,"22202554
Mağara resimleri insanın yaratma isteğinin en eski kanıtı olmalı. Bir mağara resmindeki
figürleri incelerken her daim zamanın sanatçıdan bizi ayırdığı ancak aynı yaratma arzusunun bizi
yeniden birleştirdiği hissine kapılırım. O zamandan günümüze kadar insanın kendisini ifade etmek
için çizimler oluşturmak istemesi bana olağanüstü bir eylem gibi gelir. Bana soracak olursanız bu
eylem bir zanaattan çok daha fazlasıdır. Bu eylem, ortaya çıkma nedeni açıklanamayacak olan bir
ihtiyaçtır.
Birçok kişi için sadece birer kaya parçası olan mağaralarda, düşüncelerin ve duyguların
ustalıkla yansıtılmış olması hep ilginç gelmiştir bana. Kısa zaman önce bu konuda birkaç yazı
okurken bu düşüncelerimi alevlendiren bir sanat eseri ile karşı karşıya geldim. Daha önce
karşılaştığım mağara çizimlerinden çok farklıydı. Figürün kafasındaki detaylar, ince çizgiler ve
figürün mükemmel vücut oranları ile sanatçı ne kadar yetenekli olduğunu kanıtlamak istercesine
zamanın acımasız ellerine meydan okumuştu. Bu eseri görebilmem zamana karşı galip geldiğinin
kanıtıydı. Sanatçının parmağının ucundaki pigmentler mağaranın karanlık duvarlarında iz bırakırken
kendimi onunla birlikte hissettim. İronik bir biçimde dijital ekranımdaki bu esere odaklandığım gibi
belki bu sanatçı da binlerce yıl önce, aynı benim şimdi olduğum gibi ayakta durmuş ve bu resmi
yaratmak için soğuk kaya yüzeylerine yoğun bir şekilde odaklanmıştı. Ölümsüzlüğüne dair izleri kaya
parçalarına işlerken bu kişi, bana önce sanatını ne kadar iyi gerçekleştirdiğini, hemen ardından da
insanın yaratma arzusunun tarih öncesinden beri var olduğunu kanıtladı.
İnsanın yaratma arzusu, her şeyden önce doğaüstü bir güdü olmalı. İnsana hayati bir değer
katmamasına rağmen insanın genlerine bu denli yerleşebilmiş, köklerini bu kadar derine salabilmiş
başka hiçbir eylem olmaması başka şekilde açıklanamaz. Yaratma eylemi yıldız tozundan oluşan bir
varlık olan insanın doğaya meydan okumasıdır resmen. Doğa, insanı ne kadar yalnızca hayatta
kalmaya zorlamışsa insan da hep bundan fazlası olmak için çabalamış sanki. Bu denli doğaüstü ve
bastırılamaz bir arzunun kaynağı da doğanın ötesinde varlığını sürdürüyor olmalı.Tanrı, insanı kendi suretinde yaratırken insanın içinde bir ateş yerleştirmiştir. Yaratmak
arzusu da insanın kendini tanımasının, kendi yaradılışındaki o ateşi keşfetmesinin en büyük çabasıdır
işte. İnsanın yaratma arzusu, bir nevi yaradılışındaki o doğaüstü gücü ve o doğaüstü sureti yeniden
keşfetme, yeniden kullanma isteğidir. İnsanın içindeki kozmik güçleri harekete geçirir, yaratmak.
İnsanın zihninde bulunan fikirler, zihninden farklı bir boyutta ve zihnindekinden farklı bir formda
hayat bulur. Bu eylem, insanın hayatta kalmak için gereksinim duyduğu her şeyin ötesindedir. Her bir
yaratma eylemi, insanın ölümsüzlük arayışında sonu asla gelmeyecek olan binlerce adımdan biridir.
İnsanın yaratma arzusu, insana Tanrı'nın kendisine bahşettiği o sureti bir nebze kullanma izni verir.
Bu yüzden bir sanatçı çizgilere, kelimelere ve seslere hükmeder. Beğenmediği zaman bir tufan gibi
silip yeniden başlar. Karşı gelinemez bir gerçek varsa o da her bir sanatçının engel olunamaz biçimde
oluşturmak istediğine kendisinden bir parça katmasıdır. Bir nevi kendi suretinde yaratması...
İşte tam olarak bu ihtiyaç, bizi insan yapan, bizi doğanın geri kalanından ayıran güç değilse
nedir? Yaratma arzusu insanın içindeki bir ateş gibidir. Hayal ettiğimiz dünyayı bir nebzecik gerçeğe
dönüştürebilen bir güçtür. Resimlerimizde yaptığımız gibi doğa ile insan arasına bu gücü kullanarak
bir çizgi çekeriz ve doğanın bizden istediğinden fazlası olmak adına doğaya meydan okuruz. Bu
nedenle bu mağara resmi benim gözlerimde geçmişten gelen tarihî bir izden daha fazlası. Bana
soracak olursanız bu mağara resmi, hepimizin yıldız tozundan fazlası olmaya çabaladığımızın açık bir
kanıtı. Bu yaratma arzusu, insanın ölümsüzlük çabasının belli belirsiz bir delili. Bu nedenle yaratma
arzusunu hissettiğim her bir eser artık insanoğlunun varoluşunun anlamını taşıyacak bana ve beni
geçmişe bağlayan bir köprü hâline gelecek.
Bu mağara resmini incelediğimde o zamanın insanı ile bağ kurduğumu hissetmiştim. Onun
yaratma arzusu, benim yaratma arzumla aynıydı. Zamanın bizi ayırdığını yeniden hissettim. Ardından,
soğuk kaya parçalarının önünde duran parmaklarında ve soğuk ekranımın önünde duran
parmaklarımda oluşacak yaratma arzusunun bizi yeniden birleştireceğini... Belki de onun sanatına
hayran kalmış biri olarak, birlikte yaratıcı bir yolculuk yapabilirdik. Ancak şimdilik sadece onun
sanatıyla etkilenmekle yetineceğim.
Kaynakça:
Anonim. (Milattan Önce 30000). Chauvet Cave Bear [Kaya üstüne pigment]. Chauvet-Pont-d'Arc,
Ardèche, Fransa.
https://64.media.tumblr.com/23e022fe3449a1dfec8b4bc6b819e1b7/158be7f1535dc9d4-
80/s1280x1920/36414ed305e9cba77a8d90baf0fab9be9d50d5bb.jpg",8.0,2.0,3.0,3.0
3317,Hissetmeye Kavuşmak,,"yokluğun içinde bir sonsuzluk mu? Sorularla dolu bu gece aklım. Hem yorgunum hem de
yazdıklarımla yüzleşemeyecek kadar iştahsız. Bakalım okuduğum kitap neler katacak kalemime...
Olağanüstü Bir Gece adlı öyküde zaman zaman ruh dünyasında kendimden izler bulduğum bir ana
karakterle tanıştım. Servet içinde, rahat ve tasasız varoluşunu sürdüren burjuva sınıfından bir adamın,
giderek duyarsızlaşan yaşamında aniden işlediği bir suçun uyandırıcı hikâyesini kaleme alıyor Stefan
Zweig. Varoluşunu ve mutluluğunu orta yaşlarına kadar sorgulamayan, ahlak çizgisini aşmayan ve
burjuvanın sınırları içine hapsolmuş bir adam, işlediği ahlak suçuyla beraber o ana kadar yaşamaya
cesaret edemediğini fark ediyor ve şu kelimelerle ifade ediyor duygularını; ''Yeniden hissetmeye
başladım, kurumuş dal yeniden yeşermiş tomurcuk veriyordu."" ( Zweig 36). Bu kitap beni henüz
başlarında olduğum hayatımı ve pürüzsüz sandığım benliğimi sorgulamaya yöneltti. İyi mi oldu kötü
mü oldu bilemiyorum... Haz aldığımı sandığım aktivitelerden gerçekten ""saf"" bir haz duygusu
tadabiliyor muydum acaba? Ya da mutluluk... Sahi, en son ne zaman gördüm aynada ""gerçekten""
mutlu olan birini? Düşünüyorum, aklıma gelemeyecek kadar uzak bir zaman diliminde yaşıyor o kişi.
Ancak şuna eminim ki herkeste ve özellikle ana karakterde olduğu gibi, benim de içimde bastırılmış
bir kötülük var. Dünyayı düşününce iyi ve kötü her alanda yan yana, iç içe. Biri ortadan kaybolsa,
dünya yok olacak gibi âdeta. İyiliğin değerini kötülükle karşı karşıya geldiğimizde anlıyoruz, kötülüğü
ise ancak iyilikle anlamlandırabiliyoruz. İnsanız ya işte, bizim içimiz de ne siyah ne beyaz... Griyiz.
Ankara gibi. Gıpgri.
Her gün bir yerden bir yere, bir zaman diliminden bir zaman dilimine koşuyoruz bilinçsizce. Kimse
kimseye ""Dur biraz, soluklan."" demiyor, diyemiyor belki de. Sistem bir kum saati, bizler de küçük,
savunmasız kum taneleriyiz. Sıkışıp kaldığımız camı kırmaya öyle korkuyoruz ki, kum topluluğunun
içinde yerimizi bulup sığınmak, yaşamanın hem en kolay hem de en güvenli yolu gibi görünüyor
gözümüze. Hem gri hem korkak yaratıklarız. Ya da kendimle ilgili net bir yorumda bulunmam
gerekirse; ben hem gri hem de korkak bir yaratığım.
20 yaşıma bastım birkaç gün önce. Biri bana sorsa "" Bugüne kadar gerçekten istediğin neleri
başardın?"" diye, susar kalırım. Şu ana dek hep toplumun sınırları içinde barınan, kırmızı çizgilere
parmak ucuyla değil değen, değmeyi bile düşünmeyen bir kadındım. ""Ailem ve toplum benim
üzerimde baskı kuruyor, onlar yüzünden kendimi bulamıyorum."" mesajları vermek değil amacım.
Daha kapsamlı bir problemden bahsediyorum. Evet, bir baskı mevcut. Ancak bu baskı doğuştan
toplumsal ilişkilere bağlı gelişen, kaçınılmaz ve zorla kendini kabul ettiren bir baskıya dönüşmüş
durumda. Ve ne yazık ki bu algı seviyesine ulaşabilmişken bile -çoğu yaratık gibi- ''Bundan sonra farklı
bir ""ben"" olacağım, sınırlara sıkışıp kalmayacağım.'' diyemiyorum. Çünkü öyle bir durum ki bu,
inzivaya çekilip ruhani uyanışını gerçekleştirmeden sıyrılamıyorsun toplumun dayattıklarından. Kum
dolu kum saatinden bir kum tanesi isen, kendi toplumundan sıyrılmak çok da mümkün olmuyor. Olsa
dahi yere çakılacak olma öngörüsü, kaçışın hayalini bile kurdurtmuyor.
Kitapta dikkatimi çeken en önemli şeylerden biri ise kahramanının kendisine karşı son derece dürüst
davranmasıydı. Asla kendinden kaçmıyordu. Gözlemlerime göre ben ve çevremdeki insanlar
kendimize karşı dürüst olmaktansa, benliğimizle dürüst bir şekilde yüzleşmektense ya kaçmayı ya
inkârı tercih ediyoruz. Bu durum yetiştirilme tarzımızdan mı kaynaklanıyor onu bilemiyorum. Ancak
bildiğim bir şey var ki o da insanlığın zayıf noktasının kendini sorgularken pürüzleri kabullenemeyecek
kadar egoist oluşudur. Ki bana sorarsanız bu yüzden ağızlar her konuda şikayet ediyor ama köklü birdeğişim başlayamıyor. Bu yüzden bu denli huzursuz bu yer küre. İnsanlar iç dünyalarından,
benliklerinden bi:haber bir şekilde duyarsız ve belki de hissiz oradan oraya savruluyor, ben dâhil.
Hissetmeye başlamak, hissetmeye kavuşmak gerek. Dileğim şudur ki bir gün insanlık o kum saatini
kırsın; belki kahramanımızın suç işleyerek kendini bulma yoluyla, belki de daha masumane bir yolla...
Zweig, Stefan. Olağanüstü Bir Gece. İstanbul: Türkiye İş Bankası Kültür Yayınları, 2015, Baskı.",9.0,3.0,3.0,3.0
2479,HASTA BİR REFAKATÇİNİN GÖZÜNDEN,,"Bir yandan umudunuzu kaybetmek istemiyorsunuz, içinizde ne olursa olsun her şey daha iyiye
gidecekmiş gibi bir his var. Büyük ihtimalle korkutucu gerçeklerle yüzleşmek istemiyorsunuz, kötü sonu
düşündükçe bile başınıza ağrılar giriyor, daha sonrasında ise hissizleşiyorsunuz. Kendinizi
düşünüyorsunuz, neden ben iyi durumdayım da yanımdaki günbegün eriyor diye soruyorsunuz
kendinize. “Hayatın şanstan ibaret olduğunu kabullenmekte neden bu kadar zorlanırız? (10)” diyor
yazar. Bizi karşımızdakinin acısıyla kahreden ve birdenbire hayatımızı tepetaklak eden olgunun şans
olduğunu düşünmek istemeyiz hiçbirimiz. Güzel geçen bir günün ardından dünyamızın başımıza
yıkılmayacağının garantisi yoktur, çoğu zaman bu düşünceyi farkında bile olmadan görmezden gelsek
de. Mutluluğumuz da mutsuzluğumuz da pamuk ipliğine bağlı aslında. Her anımız kıymetli, başımıza
kötü bir şey gelmeden yaşadığımız her an değerli, zorluk çekmeden aldığımız her nefes çok önemli.
Bunun değerini görmezden geliyoruz başımıza kötü bir şeyler gelmeden. Ama bir felaketle, bir
hastalıkla karşılaşmayagörelim, birden bu sert koşullara alışır, ancak bu felaketten kurtulunca çıkılacak
bir döngüye gireriz.
Bu döngüyü eminim çok sevdiği birini hastalıktan kaybedenler çok iyi anlayacaktır.
Yutkunduğunda, nefes alırken hastanın göğüs kafesi zorlanarak inip kalktığında onunla zorlanmak, canı
yandığında onunla beraber hissetmek, yavaş yavaş yemek yerken ona yardım etmek, en basit gündelik
işi bile yavaş yavaş yapamamaya başladığına tanık olmak, bunun ağırlığı altında ezilmek, hastayla
beraber hasta olmak, ama bir yandan da hastanın umudu olarak ona moral olmak zorunda olmak...
Bunu yaşamadan bilemiyor insan. Hastaneye gittiğinizde gözünüze çarpmıştır belki, bir kantinde şiş bir
surat ve uyku dolu kan çanağı gözlerle çayını yudumlarken kaçamak bir şekilde televizyona bakar bir
refakatçi. Belki onlarca ziyaretçi geliyordur, onları ağırlıyordur yorgun bir beden, hastaya moral olsun
diye. Belki de o yakınların ziyaretleri iyidir, çünkü insanı hastalık felaketiyle yalnız kalmaktan bir süre
de olsun koruyordur. Onlar gittikten sonra da sürekli hastayı neşeli tutmaya özen gösterir o gözleri kan
çanağı olmuş kişi. Hastayla uzun süre kalan kişi, bir süre sonra farklı bir tür hasta olur. Demem odur ki,
hastalık sadece hastayı hasta etmez. İşi gücü hasta olur çünkü yeni hastanın, onun öksürüğüyle ciğerleri
ağrır, acısını çeker, neşesini de paylaşır, kahkahasını içinde hisseder. Yanında kaldıkça, daha da fazla anı
paylaştıkça, refakatçi ve hasta “biz” olur, acıları ve sevinçleri bir olur.
Şans, yeteri kadar yanında değilse bu zavallı insanların, hastalık hastanın ve onun yanında
bekleyen hastanın yakasına daha sert yapışır, bu insanları daha sert silkeler. Hele ki sağlığı giderek
kötüye gidiyorsa ve doktorlar bile alıştırarak bu kötü gidişatı haber veriyorsa, refakatçi gözyaşlarını içeri
akıtmak durumunda kalır. Yanındaki yavaşça ölürken üzüntünü dışa vurmaya çekinmek de diyebiliriz.Hastalık süreci uzadıkça, ölüme giden dolambaçlı ve uzun yolda daha da hızla ilerleniyorsa, artık çok
fazla denecek şey yoktur. Aşama aşama alışır hastanın yanında duran öbür hasta bu duruma, bu kadar
acıdansa ölüm bile daha tercih edilebilirdir artık.
""Ölüm acıdan yeğdir. Hastalık çok acı bir bedel, ölümü bütün nihai arzularımızın amacı haline
getirecek kadar kaprisli bir vergi (152).” İnsanın aşama aşama yok olması, çok acı, buna alışmak zorunda
olmak daha da büyük bir ıstırap. Yaşamadan, başımıza gelmeden bilemeyeceğimiz, bilmek
istemeyeceğimiz, asla kimsenin başına gelmemesini dilediğim bir çile.
Yarın hasta yatağının başında hasta olmayacağımızın garantisini kimse veremez, zamanımız
varken güzel günlerimizin, ağrısız acısız kahkahalarımızın kıymetini bilebilmek, sevdiğimizle nice güzel
günler dileğiyle...
Kaynakça
Tyszka, Alberto Berrera. Babam Giderken.",7.0,2.0,2.0,3.0
1938,KADERLE EL ELE,,"birilerinden daha şanssız olduğumuz, burada bir şeyleri başarmanın o kadar da kolay olmadığı,
buranın diğer yerlere benzemediği söylendi. Burası acılarla yoğrulmuş topraklardı. Hayat size fırsatlar
değil engeller çıkarırdı. Şayet kendini buradan çıkarabiliyorsan, kurtarabiliyorsan başarılıydın. Ne
zaman başarılı(!) bir hayat hikâyesi anlatılsa o kişinin oraya kendi çabalarıyla geldiğini, hayatındaki
bütün olumsuzlukları kendi kendine aştığını, makûs talihini yendiğini söylediler. Ne zaman başarısız(!)
bir hikâye anlatılsa o zaman da hayatındaki olumsuzluklardan, ne yaptıysa olmadığından, hayatın ona
gülmediğinden bahsettiler. O hâlde bizim başarımızın önünde bir engel midir kader, bizim
düşmanımız mıdır? Mücadele etmemiz mi gerekir onunla? Biz kazanırsak bu savaşı başarılı, kader
kazanırsa başarısız oluruz yani.
Ben hayatım boyunca mücadele ettim. Coğrafyanın, burada kız olmanın getirdiği zorlukları aşmaya
çalıştım. Bana reva görülen o ‘kadere’ yani ortalama bir İç Anadolu kızı olmaya karşı çıktım. Elime
hamur verdiklerinde yoğurdum ama sonra gittim dersimi çalıştım. Kız dediğin dizini kırıp oturacak
diyenlere inat, dünyanın öbür uçlarına gitme hayalleri kurdum yıllarca. Bugün gelinen noktada ne
onların istediği noktadayım ne de onların her şeye rağmen takdir edebileceği kadar başarılıyım. Sahi
yendim mi, yenildim mi ben şimdi? Buna başkaları karar veriyorsa vay hâlime. Ama eğer ben karar
veriyorsam ben başardım derim. Sonucu ne olursa olsun bakmadan sürecimle gurur duyarım. İçten
bir aferin der ve kocaman sarılırım kendime. İç Anadolu’daki ön yargıları kıramadım belki ama bu ön
yargının öz benliğime nüfuz etmesinin önüne geçtim. Kadının hayatındaki en önemli şeyin evlilik
olmadığını, eskilere anlatamadım belki ama kendi hayatımda eğitimi başa koydum. Bu coğrafyaya
kadının değerini tam olarak öğretemedim belki ama daha 12 yaşımda, okulumda öğrencilere kadına
şiddetin karşı durmamız gerektiğiyle ilgili sunum yaptım. E peki şimdi hayallerim yüzde yüz
gerçekleşmedi diye hiç olmamış mı sayacağız? Denememiş olanlar, deneyip o mükemmel sonucaulaşamamamı mı eleştirecekler? “Bunun için mi karşı çıktın bize!” mi diyecekler? Şimdi dünyanın en
başarılı öğrencisi değilim diye kaybetmiş sayamazsınız ki beni. Hayatı sadece 1.,2. ya da 3. gibi
unvanlara sahip olmakla eşleştiremezsiniz, sadece alınan ödüller karar veremez bizim kazanıp
kazanmadığımıza. Kaderin bu kadar basit denklemleri olamaz, kabul etmiyorum. Çabalamayı,
denemeyi bu kadar çabuk hor göremez yerinden hiç kalkmamış olanlar. Mowbray’ın Kader
tablosunda yansıttığı gibi. Hepimiz bir iple bağlıyız. O ipi kader olarak görüyorum ben. Kimisi
kaderine, ipine, bağlı olduğunu bahane edip yerinden kalkmazken birileri çıkıp onun engel olmadığını
gösteriyor. Ona rağmen değil, onunla birlikte hareket ediyor. O masadan hiç kalkmayanlar, elindeki
ipin, onların deyimiyle kaderin onları bağladığını sananlar ancak seyrediyor bizi, deneyenleri. E
vakitleri de bol ya çekiştiriyorlar cesaret edenleri.
Aslında kader ya da coğrafya değil bizim düşmanımız. Kader sandığımız gibi rakip değil, kader biziz
aslında. Senin, benim hikâyem kader. Her coğrafyanın, her insanın kendine özgü kaderi, hikâyesi var.
Yapamadıklarımız için suçlayamayız onu ya da başardıklarımız için ona karşı hava atamayız. Rakip
arıyorsak kendimize, bize bu inançları aşılayan kültürümüze dönüp bakmalıyız. Onları da yarışmak için
değil geçip gitmek, uzaklaşmak için rakip edinmeliyiz. Zira o masada çok oturursanız sizi de zehirlerler
bu kadercilik düşünceleriyle. Sorgulamadan kabullenişlerimiz bizi adım atmaktan geri tutar tıpkı onlar
gibi. Hep beraber otururuz o masada. Kaderle el ele hayallerinin peşinden koşanları çekiştirir dururuz.
Yani kalkmazsanız o masadan, hayata atılmazsanız kader sizi o coğrafyaya hapseder çünkü siz o
coğrafyaya çoktan hapsolmuşsunuzdur.
Kaynakça:
Mowbray, Henry Siddons. Kader 1896. Yağlıboya. Modern Sanatlar Müzesi. Boston.
Ceylin Cıngıllıoğlu",10.0,4.0,3.0,3.0
2150,Salim Can Akyürek,,"TURK 101 Section 025
Suç, sizin inandığınız şey midir yoksa toplumun söylediği mi?
Sizden bir süre düşünmenizi istiyorum; En son ne zaman, herhangi bir olaydan dolayı sizi
uyutmayacak kadar çok vicdan azabı çektiniz? Peki ya en son ne zaman; toplum öyle dedi diye değil
de sizin doğrunuz öyle olduğu için bir şeyler yaptınız? Lütfen sorularımı basitleştirmeme izin verin; en
son ne zaman, özgür insan tanımlamasına girdiniz?
Günümüzde yaşanan olaylara şöyle bir baktığımızda kolayca görebiliyoruz ki, vicdan denen şey,
sadece sözlüklerde görülen bir kelime haline geldi. Artık insanların vicdan denen bir şeyleri yok, onun
yerine, bir şeylerin arkasına saklanmayı seçiyorlar. Bahsettiğim kişiler, karısının hamilelik sürecinde
onu ‘Kadın Doğum’ kısmına mı yoksa ‘Çocuk Hastalıkları’ kısmına mı götüreceğini bilmeyen ama dinin
arkasına saklanma işini çok güzel yapan kişiler, sırf karşısındaki kişinin görüşü kendi görüşü ile
örtüşmediği için o kişiye zarar vermekte bir sakınca görmeyen kişiler, ‘A devletinin insanları zarar
görüyor’ bahanesini ileri sürüp o devletin topraklarının her santimetrekaresine bomba yağdırmaktan
çekinmeyen kişiler. Sahi siz, en son ne zaman sadece kendi vicdanınızı rahatlatmak için bir bahanenin
arkasına saklandınız?
Günümüzde idam cezasının yasadan kaldırılmasının sebepleri arasında ülkeler arasında en yaygın
olanı ‘Eğer birini öldürmüş bir kişiye ölüm cezası verirsek, ondan ne farkımız kalır’ bahanesidir. Peki ya
sizce, sırf aynı seviyeye inmemek için yaptığının tam anlamıyla karşılığını yapmadığınız birisi cezasını
çekmiş sayılır mı? Yoksa ‘Dişe diş, kana kan, göze göz’ tarzı bir hayat felsefeniz mi var? Bir insanın
daha önce cinayet işlemiş olması size o insanı öldürme hakkı verir mi?
İnsan olmanın belki de milyarda bir görülen bir hastalık olduğu bu günlerde Dostoyevski’nin ‘Suç ve
Ceza’ adlı eserini bir de bu açıdan okumanızı şiddetle ve gerekirse hiddetle tavsiye ederim. Her
roman, her eser, her şiir farklı insanlara farklı şeyler anlatır aslında. Sizi yaşama sevincine boğan bir
roman başka birinin depresyona girmesine neden olabilir. Ben ‘Suç ve Ceza’yı okurken vicdan konusu
en çok aklıma takılan konu oldu, belki de son yıllarda defalarca kez vicdan azabı yüzünden
uyuyamamamdan kaynaklanıyor olabilir. Dostoyevski’nin bu güzel eserinde her şeyi bulabilirsiniz;
ölüm, umut, sefalet, vicdan, din, umutsuzluk, yaşam… Bu kadar duygunun içerisinde, size en çok hitap
edeni bulursunuz.
Raskolnikov karakteri romanın baş karakteri. Yukarıda bahsettiğim ‘umut, sefalet, vicdan, din’ gibi
duygularını yaşayan ve bu duyguları dışarı yansıtmayı pek de sevmeyen biri. Üniversitede hukuk
okuyan karakterimizin romanın başı ve sonu arasındaki değişimi gerçekten kayda değer. Romanın
başlarında sisteme inancı tam olan ve hukuk devleti kavramına inanan Raskolnikov, ortalarda bu
inancını kaybediyor ve neredeyse nefrete dönüştürüyor. Romanın sonlarında ise gerek başka bir
karakterin yardımıyla gerekse öyle yaşamaktan bıktığı için o nefreti sindiriyor ve sisteme tekrar
inanmaya başlıyor.
Her ne kadar çevresinden gizlemek için agresifliğini, aksiliğini kullansa da derin bir vicdan azabı
çekiyor Raskolnikov. Kendi görüşüne göre ‘dünya için zararlı biri’ tanımlamasına giren bir kadını
öldürdüğü için yeri geliyor, günlerce uyuyamıyor. Arkasına saklandığı bahane, yaptığı şeyin üstünü
örtmeye yetmeyince ise, hayat onun için çekinilmez bir hâl alıyor. Öyle tiksiniyor ki yaptığı şeyden,
elde ettiği ‘’ganimete’’ elini bile sürmüyor. Daha sonraları hayata bakış açısından, ailesine verdiğiönemden çok etkilendiği bir kadının söylediklerini uygulamaya karar veriyor, ellerini açıp Tanrı’dan ve
insanlardan yaptığı şey için özür diliyor. Tabi ki sadece özür dilemekle cezasını çekmiş sayılmıyor
ancak o özrü dileyebilmek için bile belki de çoğumuzun sahip olduğundan çok daha fazla cesaret
gerektiğine eminim. Özür dileme olayından sonra gidip teslim oluyor. Cezasını çektiği yıllarda
karakterimizi ayakta tutan, hayata bağlayan tek şey ise ona özür dilemesi ve teslim olması gerektiğini
söyleyen, meyhanede tanıştığı Bay Marmeledov’un kızı olan Sonya’ya duyduğu sevgiden başka bir şey
değil.
Bu romanın anlayabilecek olana anlattığı bir başka şey ise her ne kadar her gün insanlar reddetmeye
çalışıyorsa da hukuk devletinin ve toplumu düzenleyen bir sistemin gerekliliğidir. Ortada insanları
düzenleyen, hizaya sokan ve nesnel bir ‘doğru/yanlış’ olgusu yaratan bir sistem olmadan, insanların
her istediğini yapıp kafasına göre karar verdiği bir ülkenin kaosa sürükleneceğini ve bir süre sonra da
artık o eski ülkeden eser kalmayacağını anlamak için, sisteme tekrar inanmak için bir gerekçe
istiyorsanız eğer, size bu romanı gösterebilirim. Tabii illa bir şeylere inanmak için birinin size bu kadar
uzun anlatması gerekiyorsa...
Raskolnikov her ne kadar bir roman karakteri, bir insan olsa da aslında daha çok bir şeyleri temsil
ediyor. Yeri geliyor umut denen şeyin varlığını bize hatırlatırken yeri geliyor vicdan azabı dolayısıyla
uyuyamadığı geceler sanki bizim gündüzümüze doğuyor.
Eğer daha önce okumadıysanız bu eseri, şimdi tam zamanı. Size bir şeyler elbette katacaktır
Dostoyevski’nin cümleleriyle, ama asıl konu, size hatırlatacağı şeylerdir.",8.0,3.0,3.0,2.0
2026,Muhammed Salih ALTUN,,"Bazı teoriler vardır hayat hakkında, üzerinde düşünmeden gerçek anlamda reddemezsiniz.
Bazen üzerinde düşündükçe ‘’Yok canım!” da deseniz, tamamen imkânsız olduğu kararına
varamazsınız. “The Truman Show” böyle, gerçek olduğunu düşünmediğiniz ama olmadığını da
ispatlayamadığınız türden bir teori üzerine inşa edilmiş. Bütün hayatı bir televizyon şovundan ibaret
olan bir insanı konu ediniyor. Hani bir deyiş vardır, “Herkes başkasının hayatında birer oyuncudur.”
diye. Filmde geçen dünyanın gerçekliği bu. Tek fark, herkesin tek bir kişinin hayatında oyuncu olması.
O kişinin ise bunların hiç birinden haberi yok, hayatının tekdüzeliğinin farkında bile değil. Filmin
başlarında düşünmeden, bir iki etrafınıza bakınmadan edemiyorsunuz.
Daha sonra ise bu teoriyi savıp, insanın başına gelebilecek en kötü şeylerden birisini
izlediğinizi fark ediyorsunuz. Düşündükçe olay daha da kötüleşiyor tabii ki. Kahramanın bir şeylerin
ters gittiğini fark etmesi için “normal” dünya tecrübesi olması gerektiği gerçeğini fark ediyorsunuz.
Yani burada doğmuş ya da küçük yaşta buraya alınmış olması lazım. Bu da aslında hiçbir zaman
oyuncu olmayan insanlarla yaşamadığı anlamına geliyor. Bu insan eğer oradan dışarı çıkarsa tamamen
yabancı olduğu bir mekânla karşılaşacak. Aynı zamanda son derece ünlü olduğu bir dünya tabi ki. Bu
dünyaya adapte olabileceğini söylemek çok zor. Bunların hepsini filmi izlerken düşünüyorsunuz ama
sonrasında yine olayın fikirsel yapısını düşünmeye dönüyorsunuz. Benim de yaptığım şey kendi bakış
açımdan bu filmin içeriğini değerlendirmek oldu.
Kendimi hayatımın başrolü olarak algılamak mantıklı gelmiştir bana hep. Sonuçta ben
yaşıyorum, benim seçimlerim beni etkiliyor, ben düşünüyorum. Ama o “Ya öyle değilse?” düşüncesini
kafamdan atmak için zamana ihtiyacım oluyor. Enine boyuna düşünülmesi gereken bir konu bence
bu. Belki de kendi seçimlerimi yapmam iradem olduğunu göstermiyordur. Belki bir şeyleri yapmaya
programlıyım ve her farklı etkinliğim için farklı senaryolar var ve bir tanesini seçip sonrakine geçerek
sürdürüyorum hayatımı. Önüme koyulanlardan başkasını düşünme yeteneğim yok. Sadece öyle
hissediyorum çünkü kafamda oluşan düşünceler sayıca çok fazla ve farklı. Ben birisinin hayatını
programlasam böyle yapardım, en azından. Fark edilme riskini en aza düşürmek büyük önem taşırdı.
Bence buradaki anahtar kelime “programlama”. Basit programlar için birkaç satır yazı
yazarsınız genelde. Program da tam olarak yazdıklarınızı uygulamaya geçirir. Burada da yapılacak şeye
karar verilecek bazı durumlar ortaya çıkar. Bunlar için de farklı durumlar yazabilirsiniz. Bunlar oldukça
büyüyebilir, genişleyebilir. Ancak hayat o kadar karmaşık bir olaylar dizisi ve o kadar fazla şey aynı
anda yaşanıyor ki, bunun nasıl yazılabileceği aklımı almıyor şu an. Ama belki de, ‘dışarıda’ bir yerlerde
birisi bunu yapmıştır ve bizlerle de kukla gibi oynuyordur. Belki hepimiz birer oyuncuyuz, bir
başkasının dünyasında. Böyle bir durumu fark etmemiz de oldukça zor olurdu. Çünkü o dünyanın
sahibi olan kişi doğal olarak hiçbir şeyin anlaşılmaması için elinden geleni yapacak. Yani bu ihtimali
göz ardı etmeye çalışsanız da aslında tam olarak yapamıyorsunuz bunu.
Tabii ki bunlar genel olarak “gerçek” olarak düşündüğümüz şeylerin çok dışında. Daha çok bir
keresinde aklıma gelip takılan fikirler gibi. Dışarıda bir yerlerde bunu düşünen başkaları da vardır
belki. Belki ileride bunların tamamının asılsız olduğunu ortaya koyacak şeyler ortaya çıkar. Aslında
elimizden gerçeği anlamak gelmiyorsa böyle bir ihtimalin gerçekliği olup olmadığı hiçbir anlam
taşımıyor. Bunu düşünmenin bir anlamı da yok. Zaten genel olarak var ise değiştirmeye ya daanlamaya gücümün yetmeyeceği şeylere kafa yormak bir kayıp bence. Ama bu ihtimalin de kafamı
her zaman kurcalayacağını söylesem yalan olmaz, özellikle The Truman Show kafamı böyle
kurcaladıktan sonra.",9.0,3.0,3.0,3.0
8318,Cemre ZEYBEK,,"HAYATI TAMAMLAMAK
Metro bir sonraki durağa yaklaşırken durakta bekleyen insanlar metronun
yavaşlayıp hızlanmasıyla soluklaşır. Silüetler bir bir kayar. Köşedeki kırmızı montlu
kadın bir alevmişçesine eğilip bükülür. İnsanların yüzlerini göremezsiniz ama
hayatınızda onlar için ayırdığınız vaktin bittiğini hissedersiniz. Her şeyin süratle
hayatınızdan gelip geçtiğini, üstelik pek bir şey anlayamadan birkaç saniye içerisinde,
ansızın... Bu hissi severim ve bu yüzden kapıya olabildiğince yakın durmaya çalışırım.
Çünkü metro durup kapılar açıldığında gerçek zamana dönmüş olurum. Hayat yavaşlar
ve normal hızına geri döner. Bense bu süreçte sanki kimsenin fark edemediği tuhaflıkta,
belki biraz da gizemli anları yakaladığımı hissederim, zaman kavramıyla oynamış gibi.
Yaşamı hızlandırmak benimkisi ya da bir şeylere benzeterek onu anlama çabası.
Mathea Martinsen… Hayat tarafından sürekli unutulmuş, görmezden gelinmiş
fakat tuhaf bir biçimde ölümü düşlerken de ölüm tarafından unutulmuş bir kadın. İnsan
kendini ölüme alıştırmaya çalışırken hatta ölümü isterken –yaşamaktan ölüme kıyasla
daha fazla korktuğunda- daha cesur konuşur. Çünkü zaman azalmıştır ve hayatı
anlamaya, kendine açıklayıp iç huzuru sağlamaya pek de zaman kalmaz. Hızlandıkça
Azalıyorum romanının ana karakteri Mathea da kimseye, hatta bazen kendisine bile,
daha önce söyleyemediği şeyleri daha net söyleyebiliyor bu nedenle. Ama farkediyorum ki geride bir şey bırakma arzusu son dakikaya kadar yakayı bırakmıyor. Bu,
kişilerin kendilerini, farkında olmasalar dahi, fazla önemsediklerinden mi kaynaklanıyor?
Özet geçiyor insan kendi yaşamına ve eksiklikler cam kırıkları gibi batıyor
yüreğine. Yalnızlık duygusu ağır basıyor, kendini koskoca dünyada bir başına buluyor
insan ve kaybolmuşluk hissi… “[…] geceleyin de bir ben kaybolmuştu, uyandığımda
çarşafın üzerinde duruyordu, giderek azalıyorum. Bunun sonu nereye varacak (61)?”
Sorguluyor insan kendini, anılarını, insanları; hayatı suçluyor bekli de. Sonra
umutsuzluğu hissediyor en derinden. Boşluk ve yalnızlık birbirini kovalıyor yeniden. Bir
takım deneyimlerden ötürü nasıl da vazgeçebiliyor insan her şeyden, pes edebiliyor
daha bir kere olsun denemeden bile? Korkular nasıl oluyor da en güzel anlarda bizi
tutsak edebiliyor? Ya da söylemek istediklerimizden bizleri uzaklaştırıp, kendi
cümlelerimiz arasında yakalayıp, sıkıştırabiliyor bizi? Nasıl istediklerimize el koyabiliyor
ve davranışlarımızı değiştirebiliyor? Mathea da bu sorgulamayı şöyle örneklendiriyor:
“Onu ne kadar çok sevdiğimi söyleyecektim, ama onun yerine geçen yıl yedi kişiyi
köpek balıklarının, on dört kişiyi de ekmek kızartma makinelerinin öldürdüğünü söyledim
(80).”
Kendini sona hazırlarken insan bir müddet sonra farkına varıyor ve kabulleniyor
hayat tarafından unutulmuş olmayı. Kendi farklılıklarının farkına varıyor belki biraz da.
Daha doğrusu farklı olanın aslında güzel bir şey olduğunun farkına varıyor zor olsa da. “
Sarıları terk ediyorum, apartmanın köşesini dönüp gözden kayboluyorum. Ben
turuncuyum ve hiçbir şey turuncuyla kafiyeli değil (125).”
Hayatı anlamanın mümkün olmadığının çok geç farkına varıyor insan: hayatı
anlamak yerine yanındaki insanı anlamaya çalışmaya daha çok önem vermesi
gerektiğini. Çünkü en çok yalnızlık yoruyor insanı. Hayat değil, yalnızlık unutturuyor
insanı. Ve ölümün değil, yalnız ölmenin daha çok korku verdiğini anlamak daha fazla
zaman alıyor. Aslında hayattaki eksikliklerinin başka insanların ruhları olduğunu
unutuyor insan, kendini yabancılaştırıyor ve geri çekiliyor. Örneğin, “ hırkanın benim
ona sahipken bilmediğim bir anlamı olduğunu fark ediyorum” diyor Mathea (119). İşte
insan hayatı ondan uzaklaşmaya başladığında anlıyor birçok şeyin değerini. Tam da o
anda başlıyor hayata bağlanmaya.
“ Her zaman bir şeyleri tamamlamayı sevmişimdir” sözcükleri ile başlıyor kitap
(11). Mathea aslında bu itirafın kendi hayatını tamamlamaya duyduğu asıl arzu
olduğunu fark edemiyor. Sona yaklaşıyor. Sona yaklaştıkça hayat biraz daha hızlanıyor
ve o, tutunduklarından vazgeçip pes ediyor. Onun da deyişiyle azalıyor.KAYNAKÇA
Skomsvold, Kjersti. Hızlandıkça Azalıyorum. İstanbul: Jaguar Yayınları, Aralık 2014.",9.0,3.0,3.0,3.0
4598,Onur Karabıçak,,"Otogarlar, bir şeyleri terk ettiğimiz, garip ve tozlu yerler olarak tarihe
isimlerini kazıyacak gibiler. En eskisinden en yenisine kadar içerisinde hızla dönen
bir terk edilmişlik havası var gibi geliyor ne zaman gitsem. Hatta birini otogarda
karşılamaya gittiğimde bile gömleğimin yakasından içeri doğru sinsi bir hüznün
yürüdüğünü hissediyorum. Bir yerden bir yere gitmek, gittiğimiz yerde biriyle
kavuşacak bile olsak bir mekândan ve bağlamdan kopma, ayrılma, bir şeyleri,
birtakım anıları kendi hâline bırakma eylemi değil mi? Otobüse bindiğim zaman da
böyle, bu hislerle dolu, düşüncenin kıyılarına kıyılarına vurduğum saatler
yaşıyorum.
Bavulumu bırakıp otobüsün içine geçiyorum, koltuğumu bulup otururken
kafamın tepesini yukarıdaki seleye hafifçe tosluyorum, bir nefes verip koltuğuma
yerleşiyorum: O artık benim koltuğum. Küçük bir alanda saatlerce düşüneceğim,
yolları izleyerek aklımda kalan anılarımı geri geri iteceğim. Sorumluluklarımdan
birkaç saat uzağım: Uyuyacağım, uyanacağım, başım düşecek gibi olacak, dizlerim
ağrıyacak... Sonra geçtiğim yollarla aramda bir bağ oluşuyor: Bilmediğim yerler,
durakladığım molalar ya da bozkırlar, iki tepe arasındaki küçük köyler, hepsi benim
içimdeki boşluk hissini beni ürküterek hatırlatıyor. Onlar içlerinde hiçbir şeyi ihtiva
ediyorlar. Hareketsizler, sessizler, bakışlarıma cılız ışıklarıyla karşılık veriyorlar,
belki de hiç yaşamıyorlar, dünyanın var olmaktan uyuşmuş, karıncalanmış birer
organı onlar. Peki ben? Koltukta oturmuş giderken yalnızca başladığım ve
bitirdiğim yeri biliyorum. Ortası koca bir boşluk: Doğdum sanıp sonra da nihai
sona kavuşacağım hayat yolculuğu gibi.
""Ben"" dışında var olan sadece birkaç şey var otobüs yolculuğunda,
diğerlerini görmüyorum. Sağ çaprazımdaki yolcunun televizyon ekranı, önümdeki
yolcununsa televizyonunun cama yansıyan ekranı ve arkamdaki yolcunun sırtıma
batan dizleri var, camdaki aksim bir de. Buradan ihtiyacım olan her şeyi
gözleyebiliyorum, beni yol boyu doyuracak sayıda gözlem mevcut ve gözlerim
yorulana dek çalışmayı seviyorlar. ""O filmi bitirebilecek mi? Filmi izliyor mu
yoksa durup durup etrafa mı bakınıyor? Tepki veriyor mu?"" sorularına aradığım
yanıtlarla o yolcular için bir portre çizmeye çalışıyorum. Biri öksürdüğünde dönüp
bakıyorlar mı? Kendilerine karşı olan mükemmeliyet ölçütlerine bakıyorum, insani
durumları ne türlü değerlendikleri çoğu zaman yüzlerinden okunuyor, seçtikleri
filmler, yani tercihleri benim için önem taşıyor. Hiç kendi televizyonumu
açmıyorum, sadece onları izliyorum.
""Ben""i ben yapan ""onlar""a karşı yeteri kadar gözlem yaptıktan sonra sol
yanımdaki cama çeviriyorum başımı, cama yansıyan bir öteki suret: Ya sen? Onları
gözlemlerken onlar hakkında vardığım yargılar, çabuk sonuca ulaşmaya çalışırkenyaptığım hatalar... Hata yaptığımı bile bile yaptığım hatalar bunlar. Çünkü camda
yansıyan aksim aslında bölünmüş benliğimin bir diğer parçası, bana hata yaptığımı
hızlı bir şekilde bildirebiliyor. Açıkça narsistik bir durum bu. O boşluğu, o hiçbir
yer fikrini kendimle örtüyorum aslında, yolcular ve izledikleri filmler tamamen
benim yargılarım, benim onlara yüklediğim anlamlardan ve benim camdaki
aksimle yaptığım bir hesap sonucu ortaya çıkan yeni açıklamalardan ibaret. Bu
kaçtığım ve örttüğüm hiçlik duygusu beni acıktırıyor ya da ben öyle bir yargıya
varmak istiyorum, çünkü boşlukta savrulan aklım benden başka şeyler istiyor. Bu
şeyi bulmaya çalışıyorum. Kapalı durumda olan televizyonumun ekranındaki
yansımama bakıyorum bu sefer, yok. Telefonumdaki renksiz yansımam? Yine yok.
Hilmi Yavuz'un mısralarını hatırlıyorum: ""senin perde perde açarak/hiçliğe doğru
inişin"" (35). Oturuşumu düzeltiyorum. Perde perde içimdeki boşluklara doğru
iniyorum, üzerlerine örttüğüm perdeleri kaldırıyorum birer birer. Arabanın
çıkardığı uğultulardan uyuşmuş hâlde yine cama bakıyorum, bu kez kendi aksimi
delip geçiyor gözlerim. Uzaklara, hiçlikleri hiçlik yapan içimdeki o ""Yara
Şiirleri""ne ulaşmaya uğraşıyorum. Midemde açılan bir boşluk beni kıvrandırmaya
başlıyor.
Yol ilerliyor ve ben bitiş noktasına daha çok yaklaşıyorum. Hüznünden
kaçtığım bir otogardan, hüznünden kaçacağım bir başka otogara doğru gidiyorum.
Sonunda içimdeki boşluğu, midemdeki burkuntuyu anlayıp, aklımı susturacak
kelimeyi buluyorum. Yolculuğa niye çıktığımı hatırlıyorum, titreyen camda her an
yok olmaya hazır kendi aksimin niçin bu denli bölündüğünü anlıyorum. İçimde bir
özlem var çünkü. Bu özlem beni bir yerden diğerine savuruyor. Bu özlem beni
otogarların ""Ayrılıklar Cumhuriyeti'nin Başkenti"" olduğuna inandırıyor. Çünkü
benliğimin tüm kırık parçalarını birleştirince ortaya kabuğu soyulmuş bir yara
çıkıyor, otobüsten nemli sırtımla inip bavulumu aldığım ve dönüp şehir merkezine
baktığım o anda yaramın ağzıma kadar açıldığını hissediyorum. Üşüyorum, çabuk
olmam gerek, sırtımda nem. Hiçbir yerden özlediğim yere geldiğimi anlıyorum.
İçimdeki hiçliğe anlamlı bir duygu oturtuyor otogarlar artık: Özlem.
Kaynakça
Yavuz, Hilmi. Yara Şiirleri. İstanbul: Yapı Kredi Yayınları, 2013.",10.0,4.0,3.0,3.0
1184,Dilek Mirgün Yalçınkaya,,"Turk102-2
Başak Berna Cordan
20.04.2016
6-2
Defterimizden Kolayca Silebildiklerimiz
Lisedeki edebiyat hocam, vefanın ne olduğunu çok iyi öğrenmemizi ve buna uygun olarak
davranmamızı isterdi. Kendisinin sayesinde vefa üstüne birçok yazı okuyup bir yazı da kendim
yazdım. Tüm bunlar boyunca öğrendiğim ise vefanın “ yapılan bir iyiliği unutmamak” olduğuydu.
Bayramlarda senin üzerinde emeği olan büyüklerini arayıp sormak, bir zamanlar iyi ya da kötü
her anında yanında olan fakat başka bir şehre taşındığı için görüşemediğin arkadaşla bağı
koparmamak ya da kısacası size iyiliği dokunan birinin yaptığı bu iyiliği unutmamak…
Lakin, Haydar Ergülen’in kaleminden çıkmış “Vefa Bazen Unutmaktır” isimli kitabın
başlığı ise bunun tam tersini söylüyordu. İşte, bu yüzden kitabı merakla okumaya başladım.
Okudukça gördüm ki Ergülen’in kast ettiği anlam, benim lisede öğrendiğimden çok da farklı
değildi. Yazar, vefanın beraberinde affedici olabilmeyi gerektirdiğini söylüyordu. Fakat bu
önümüze gelen herkese karşı gösterdiğimiz bir affedicilikten farklıydı. Bu, bizim için emek
vermiş insanlara karşı gösterdiğimiz merhametti. “Vefa Bazen Unutmaktır”ı bitirdikten sonra vefa
sözcüğü yeni bir anlam kazandı gözümde. Türk Dil Kurumu’nun tanımladığı gibi “sevgiyi
sürdürme”nin yanında artık bir de “sevdiklerini affedebilmek” anlamına geliyor.
Her birimizin kalbinde birer defter var aslında. Sevdiğimiz herkes için birer sayfa
ayırmışız o defterde. Doğdumuzda sayfasız olan bu deftere, ne zaman biri bizim için emek
harcayıp“sevdiğimiz” olmaya hak kazansa onun için bir sayfa ekliyoruz. Fakat bu defter, normal
bir defterden farklı olarak içine bir şeyler yazmak için değil; beyaz kalmak için yaratılmış. Çünkü
bu deftere yazılanlar güzel değil; kötü anılar. Ne yazık ki defterimiz kendilerine ayrılan sayfaya
kötü anılar yazan insanlar yüzünden kararmaya başlıyor bir süre sonra. Ama bu karartıları, kötü
anıları silmek için bir yardımcımız var bizim: üstünde vefa yazan bir silgi. Sevdiğimiz insanlar
bize iyilik yaptıkça bizim silgimiz daha kolay siliyor onların hatalarını kalbimizdeki defterden.Örneğin, bir arkadaşımızın doğum günümüzü unutarak bize hissettirdikleri deftere kara bir leke
olarak düşüyor. Lakin onun daha önce bize yaptığı iyilikler, elimize üstünde vefa yazan silgimizi
almamızı ve o satırı kolayca silmemizi sağlıyor onun sayfasından. İşte, bu yüzden vefa bazen
unutmak. Bir başka deyişle, vefa beyaz anı defterimizi temiz tutmamızı sağlayan şey.
Fakat değer verdiklerimiz bazen öyle kötülükler yapıyorlar ki ne kadar uğraşırsak
uğraşalım silgimiz yetmiyor bu hataları kalbimizdeki defterden silmek için. Sevdiklerimizin
kalemlerinin uçları sivrileşiyor, tüm güçleriyle bastırıyorlar yazarken. O iz sayfadan asla
kaybolmuyor; hatta bazen kâğıdı deliyor. O zaman anlıyoruz ki silgimiz sayfa delindikten,
kalbimizde kalıcı hasarlar oluştuktan sonra hiçbir işe yaramayacak. Bu noktada aklıma aldatmanın
yaşandığı evlilikler geliyor. Böyle bir olaydan sonra aldatılan kişinin vefalı olup karşıdakini
affetmesini beklemek anlamsız. Aldatan taraf yaptığıyla tüm köprüleri yıkıp atıyor. Geçmişte
yaşanan tüm güzelliklere rağmen karşıdakinin vefası da bunu unutabilmek için yeterli olmuyor.
Böyle olunca anlıyoruz ki bizim elimizden bir şey gelmiyor zaten.
Vefa bir silgi evet, fakat sevdiklerimizin her hatasını koşulsuzca silmek için yeterli
olmayabiliyor. Karşımızdakinin bize iyiliği dokunduğu ölçüde unutabiliyoruz onun yaptıklarını.
Hayatta baze öyle anlar geliyor ki silgimiz elimizden düşüp karanlığın içinde kayboluyor ve biz
onu bir daha bulamıyoruz. Yani, karşımızdakini affedemiyoruz. Gönül ister ki hayatımızda hep
öyle güzel insanlar bulunsun ki silgimiz yazılan her kötülüğü silebilsin ve defterimiz hep
bembeyaz kalsın.
Kaynakça
Ergülen, Haydar. Vefa Bazen Unutmaktır. İstanbul: Kırmızı Kedi Yayınları, 2014. Baskı.",9.0,3.0,3.0,3.0
2692,Deadpool'dan Girip Verilen Değerlerden Çıkmak,,"insan tarafından beklenen bir film. İçinde kötü davranış olarak sayılabilecek her türlü içeriği
barındırmasına rağmen genel anlamda insanlardan olumlu not aldı ve sevilen bir film oldu.
Eminim bu insanların çoğu normalde filmdeki bu, kötü olarak nitelendirilen davranışlara karşı
olan kişilerdir. Bu durumun ironik oluşunu bir kenara bırakacak olursak filmi aslında, tedavi
edilemeyecek durumda ilerlemiş ve vücudunun birçok kısmına yayılmış boyutta bir kanser
hastalığı bulunan kahramanımızın sevdiğini üzmemek için karşısına çıkan, aynı zamanda
iyileşmek için tek şansı olan teklifi kabul etmesi ve bunun sonucunda yaşadığı olaylar
şeklinde özetleyebiliriz. Böyle deyince de romantizm ve korku karışımı bir film gibi geliyor
kulağa, biraz da öyle gerçi ama konumuz bu değil. Şu ana kadar anlattıklarım ve filmdeki
içerikler arasından her ne kadar göze çok çarpan bir kısım olmasa da kahramanımızın
kendisine sunulan teklifi kabul edip tedavi olmak için sevgilisiyle konuşmadan bir gece yarısı
çekip gitmesi beni biraz düşündürdü. Aslında bu, çok alışık olduğumuz bir manzara olsa da
daha önce üzerinde hiç düşünmediğimden mi yoksa dikkat etmediğimden mi bilmem bana
göre üzerine kafa yorulması gereken bir konu olduğunu Deadpool'u seyrederken fark ettim.
Peki asıl sevgi sevgili üzülmesin diye ondan gizli, tek başına işini halletmek için uğraşmak mı
yoksa birlikte konuşarak üstesinden gelmeye çalışmak mı?
Birine ya da bir şeye değer vermek çok güzel bir olay. Hele karşı taraf da kendisine verilen
değerin farkında olarak karşısındakine değer veriyorsa herhalde dünyadaki en güzel durum bu
olur. Bu değer sevgi olabilir, aşk olabilir, şefkat olabilir, arkadaşlık olabilir… Bu liste böyle
uzayıp gider. Konumuzla alakalı olarak bu değeri aşk ve sevgi olarak düşünebiliriz. İki,
birbirini seven, birbirine âşık insan doğal olarak birbirinin iyiliğini ister ve bunun için çaba
gösterir. Bunları yaparken de birbirlerini engellemezler, en azından durum ciddileşinceye
kadar. Bu, birbirine değer veren iki kişiden biri ciddi bir durumla karşı karşıya kalınca
örneğin filmdeki kahramanımızın hastalığı gibi, karşısındakinden gelecek yardımları kabul
etmek yerine ya da birlikte hareket edip sorunun üstesinden gelmek yerine yaşanılan
durumdan kaçma ya da karşısındakine haber bile vermeden çekip gitme eğilimde bulunur.
Burası biraz kilit bir nokta. Acaba gerçekten değer veren insan ne yapar ya da ne yapmalı?
Sorunla karşılaşınca güya karşısındakini üzmemek için sessizce çekip gitmeli mi yoksa ona
durumu anlatıp beraber üstesinden gelmeye mi çalışmalı? Her ne kadar çekip giden insana
neden gittiğini sorsak karşısındakini üzmemek, aslında ona verdiği değerden dolayı ona bu
kötü olayları hissettirmemek için sessizce gitmek zorunda kaldığı yanıtını almamız muhtemel
olsa da aslında yapılması gereken bu değil, en azından bana göre. Çünkü ciddi anlamda
birbirine değer veren bir çiftin birlikte atlatamayacağı bir sorun olacağını pek düşünmüyorum.
Verilen bu değerlerin tek nedeni karşısındakini mutlu etmek veya sevindirmek değil, ona
yanında her zaman yardım için duran ve elinden gelen her şeyi yapmaya hazır olan biri
olduğunu hissettirmek ve göstermek de verilen değerin amaçlarından biridir. Kişi zor
durumlarda kaçarak karşısındaki kendine değer veren insanı hem vereceği değer ve edeceği
yardımdan mahrum bırakıyor hem de bu durumla tek başına baş etmeye çalışıp karşısındakini
bu işe bulaştırmayarak psikolojik olarak yenik duruma düşüp bulunduğu durumdan çıkmayı
daha da zorlaştırıyor. Oysa karşısındakine tüm içtenliğiyle açılıp ondan gelecek yardımı kabul
etse hem kendisi acı çekmez hem de birbirlerine verdikleri değer daha da artarak aralarındaki
bağ daha da güçlenir.
Açıkçası böyle, tüm +18'lik içerikleri barındıran bir filmin çok göze çarpmayan belki de
dikkati bile çekmeyen bir kısmından yola çıkarak yaşanan durum üzerinde düşünüp biryargıya varacağımı pek zannetmezdim, en azından filmi izleyene kadar öyle düşünüyordum.
Ne diyebilirim ki, hayat sürprizlerle dolu.
Seyit ULUTAŞ",9.0,3.0,3.0,3.0
4334,“Arrivederci” De Neymiş?,,"Carleone Kasabası mı, Dean Martin mi yoksa en basitinden pizza mı? Benim aklıma
bunlarla uzaktan yakından alakası olmayan çağrışımlar gelir, arkada çalan İtalyanca bir
şarkı ve yoğun kahve kokusu gibi. Biraz daha zorlarsam eğer eski gladyatörlerin mızrak seslerini,
Tevere Irmağının şırıltısını duyabilirim hatta Fellini’nin Dolce Vita filminin karakterlerini bile
gözlerimin önüne getirebilirim. Fakat bir süre sonra aklımdaki fon müziğinin baskısına dayanamam ve
bir anda kendimi o melodiye bırakmış halde bulurum. Bir de bakmışım o şarkı beni o mekâna ve
zamana hapsetmiş. Artık her şey durağanlaşır benim için. Sanki tüm dünya sadece bana, o fon
müziğine ve kafamda tekrarlanan anılara tanık oluyormuş gibi “ Roma susuyor. Artık ne taşlar, ne de
ağaçlar bir şey söylüyor bana ” (Gürsel, Nedim, Bana İtalya’yı Anlat, 2016, Doğan Egmont Yayıncılık).
Ne zaman bir yere gitsem ya da o yeri düşünsem bile oranın kokusu burnuma gelir, havası
tenime temas eder. Her yerin kendine göre bir kokusu, atmosferi hatta rengi vardır benim için. Keşke
sadece bununla sınırlı kalsam… Oranın kokusu, rengi olur da şarkısı olmaz mı hiç? Mutlaka orayla
özdeşleşen uygun bir şarkı da vardır arşivimde. İtalya için ise bu biraz karışık tabi. Çünkü İtalya sadece
bir Avrupa ya da Akdeniz ülkesinden ibaret değil kanımca. Var oluşundan bu yana başlı başına bir
kültür! Ne sadece pizzayla ne de sadece Rönesans’la anlatılır. Hepsinin birleşimiyle var olan bir
kültür… İşte bu noktada, bu yüzden beynim bir şarkı seçemiyor. Çünkü İtalya’yı sadece bir kokuyla
hatırlamak ya da bir şarkıya indirgemek mümkün değil. Kokular çok karışık, imgeler ve renkler hep üst
üste binmiş. Her şehrin hatta sokağın bile ayrı bir kokusu, şarkısı varmış gibi. Sanki şehirleri arasında
hiçbir kesişim yokmuş ama yine de koca bir bütünmüş gibi.Napoli’yi ele alalım mesela… Napoli de bulunduğum süre içinde hep bir korku vardı içimde o
yüzden Napoli benim için siyah. Rengini söylemişken bir de kokusunu söyleyeyim o zaman, kokusu da
yanık kokusu gibi. Şarkısı ise çok karışık. Sanki genelinde mutlu ama nakaratında insanı geriyor gibi.
Hep hayatından şüphe etmiyor mu insan Napoli’de? Mafyadan bahsetmiyorum. Daha büyük
çaplısından, Vezüv’den bahsediyorum “Vezüv’ün yamaçlarından başlayan kıyı uzayıp gidiyordu göz
alabildiğine, denizde irili ufaklı gemiler, iki yanda sırtını tepeye dayamış kat kat yükselen eski yeni
evler, villalar, palazzo’lar vardı. Yanardağ, her an patlayacakmış gibi olanca heybetiyle abanıyordu
kentin üzerine” (Gürsel, Nedim, Bana İtalya’yı Anlat, 2016, Doğan Egmont Yayıncılık). O muhteşem
ürkütücülüğüyle yine o muhteşem manzaranın vazgeçilmezi Vezüv! Yıllarca hikâyeleri dillerde
dolaşmış, bir kenti yok etmiş o doğa mucizesi. Napoli halkının neden günlük sorunları çok da dert
etmeyip, akışına bıraktığını daha iyi anlıyorum şimdi. Her dakika patlayacakmış gibi gözüken heybetli
bir yanardağ gerçeğiyle yaşayınca öyle oluyor işte. Her an her dakika, belki uyurken ya da duştayken
patlayabilir, kim bilir?
Peki ya Venedik? İtalya denilince ilk akla gelen şehirlerden… Venedik benim için bulanık. Bir
renk yelpazesindeki herhangi bir renkten ziyade, bir ressamın kullandığı su kabındaki suyun rengi gibi,
muhtemeldir ki kanallarından. Kokusu ise sanki rutubetli. Şarkısına gelince tamamen huzur verici,
tıpkı o gerçek olamayacak kadar eşsiz manzara gibi “Evet, karanlıktı Venedik. Bir ormanı andırmasa
da, Baudelaire’in dizelerinin yol açtığı çağrışımlarla, benim gözümde öyleydi. Gizlerini ele vermemek
için direniyordu. Eski evler, rutubetli duvarlar, ışık sızdırmayan kapalı kepenkler ” (Gürsel, Nedim,
Bana İtalya’yı Anlat, 2016, Doğan Egmont Yayıncılık). Kelimelerle anlatılmayacak bir özellikte Venedik.
Ne Napoli’nin salaşlığına ne de Roma’nın görkemine sahip. Sanki kendi başına bir ideal şehir yaratmış
gibi. Kimseye benzemeye çalışmadan, sadece kendisi gibi olarak.
Roma’ ya ne demeli? Tüm görkemini, parıltısını önümüze seren o efsane şehir. Hangi
yönetmenler kullanmadı ki bu tarihle iç içe geçmiş muhteşem şehri? Napoli’den, Venedik’ten ne
eksiği var da bu şehrin bir rengi, kokusu ve şarkısı olmasın? Roma kesinlikle şeffaf renkte her ne kadar
şeffaflık bir renk olmasa da öyle benim için çünkü Roma dürüst bir şehir. Tüm içtenliğini ve hazinesini
gözler önüne seriyor. Sokaklarında yürürken, burada yaşanmış tüm tarihe şeffaflıkla tanık olabilirsiniz.
Bu öyle bir şeffaflık ki, tıpkı dört yunusun taşıdığı Triton’un heykelinden gökyüzüne fışkıran ışıltılı ve
berrak suyu andırıyor. Şimdi sıra kokusunda, Roma’da bir müze kokusu hâkim. Tarihi eserler
bozulmasın diye üstlerine dökülen maddeler gibi kokuyor Roma. Müziği ise çok basit: Dean
Martin’den Arrivederci Roma ama sanki hiç veda etmeyecek gibi içimizde bir parçası hep kalacakmış
gibi.
Bir mekânı ya da ülkeyi anılarımızda kalıcı yapanlar sadece oradan kalan buzdolabı magnetleri
ya da birkaç fotoğraf mıdır? Kesinlikle hayır! Eğer gerçekten hatırlanmaya dairse, tüm gerçekliğiyle
depolanmıştır anılar ya da o yerin bıraktığı izler. Mesela bir kafenin içinden yüzüme çarpan espresso
kokusu sadece İtalya’yı değil; beraberinde bir de yüzyıllar önce halkın eğlence kaynağı olmuş
gladyatörleri getirir gözümün önüne. Sanki Roma’da, Colosseum’un yıkıntılarında gezerken
gladyatörlerin kızgın güneşte parıldayan miğferlerini, kılıç, kalkan, mızrak ve dizliklerini
görüyormuşum gibi. Bir daha İtalya’ ya ayak basmayacak olabilirim ama zaten yeterince anı
biriktirdim. Hayatımda belki bir daha asla bulunmayacağım bir yerle ilgili bile bir parça var aklımda.
Anıları tüm kokusuyla, sesiyle, çıplaklığıyla hiçbir rötuş yapmadan fotoğraflamışım. Bir daha Via
Venetto üzerindeki o yüksek tavanlı, görkemli otelde kalmayacak olsam da ya da Triton’un
heykelinden fışkıran ışıltılı suları canlı canlı görmeyecek olsam da belki bir gün bir şarkı çalar radyoda.Sabah kahvaltılarında içilen acı cappuccino tadını ya da Livorno’da kıyı boyunca sıralanan çam
kokusunu hatırlatır bana ve tüm çıplaklığıyla tekrar yaşatır anıları. Anıları saklamanın en güzel yolu bu
olmalı, gidilen yerden bir kartpostal almak yerine, akıllarda bir şarkıyla, kokuyla ya da renkle
muhafaza etmek.
DENİZ ERGÜN
(Gürsel, Nedim, Bana İtalya’yı Anlat, 2016, Doğan Egmont Yayıncılık,İstanbul)",9.0,3.0,3.0,3.0
5609,Algı Sağlam,,"“…baktım orayı sabunla suyla yıkıyorlar. Temizlemeye çalışıyorlar. Sanki
temizlenirmiş gibi. Suyla sabunla temizlenir mi dökülmüş kan?” Rakel Dink
Hatırlaması hiç de zor değil, asıl mesele biraz olsun unutabilme ihtimaline dahi yaklaşamıyor
oluşumda. O zamanlar kaç yaşımda olduğum sorulduğunda, böylesi net bir cevap veremiyor, “on
ikisinde yahut on üçündeydim” diye arafta kalmış bir ifade kullanıyor; ancak yıl sorulduğunda ise bir
çırpıda, sanki olur da bir anlık dalgınlıkla şaşırır ya da unutursam bir ömür boyu
temizleyemeyeceğim bir leke peşimden gelecekmiş gibi “2007” diyorum halen.
Kolay değil elbet, “doğru” diye bellediğin şeyler bir anda ters yüz ediliyor en nihayetinde. Beyazın
her zaman iyiliğin yahut masumiyetin safına düşmediği, yağan karın her defasında tüm kirleri
örtemediği, güvercinlerin ürkekçe olsa dahi bu memlekette yaşamlarını sürdüremediğini bir anda
kabullenmek istemiyor çocuk dimağı, dimağım. Bir mazeret arıyor kendine, bir kabahat bir günah
artık adına her ne denilirse. Çünkü hiçbir “kötülüğün” cezasız kalmadığı öğretilmiş o dakikaya
kadar ama öyle ya, “doğru” diye bellediğin şeyler boşuna ters yüz edilmiyor işte. Geç de olsa idrak
ediyorsun ki, meğer cezasız kalmayanın kötülük olduğunu söylemek pek de mümkün olmuyormuş
bilakis, o cezasız kalmayan öğrenilenin ya da öğretilenin aksine iyilik oluyormuş. Belki de o yaşlarda
“başkası adına utanmak” ne demek, çok ayırdına varılamadığından mantıklı bir izah beklercesine
olan tüm iyi niyetiyle soruyor insan gayri ihtiyari bir biçimde: “Ayakkabısının altı delik olan biri,
kime ne kötülük yapmış olabilirdi ki?”. “Cezası” gözleri daha yorulmadan bu diyardan ayrı
konulmak olduğuna göre, ne demişti de bunları hak etmişti.
Sorular bir çırpıda ne kadar mantıklı görünüyorsa da işitilen, alınan yanıtlar da bu duruma var
güçlerince tezat oluşturmak istercesine akıldan, mantıktan ve vicdandan bir o kadar yoksun oluyor.
Birileri lanetlenirken birileri “kahraman” ilan ediliyor flaşlar patlıyor, fotoğraflar çekiliyor tüm
bunların üstüne senin yüzün utancından aynada kendi suretine bile bakamazken kimileri gözünün
içine baka baka gülümsüyor. Avuç içlerim patlarcasına yumruk yaparak sıktığım ellerim, kemirdiğim
dudaklarımla da kendi kendime yaptığım eziyetim ne öfkemi ne de tepkimi göstermek için yeterli bir
kanal olmuyor haliyle. Avazım çıktığı kadar bağırsam, bir nebze olsun içime su serpilir mi diyorum,
“Keşke geri getirmeye yetse bu kadarı.” diye geliyor aklıma. Tam o esnada, zifirî karanlık gecede
kaybolan yolumu buldurmaya çabalarcasına parlayan bir yıldız gibi bir başkası beliriyor yanımda.
Başımı hafifçe kaldırıp yüzüne bakıyorum ve anlıyorum ki onun da yanakları tıpkı benimkiler gibi
göz yaşlarının tuzundan yanıyor. O da nefes alamıyor pek düzgün, hıçkırmaktan. O da en az benimkadar öfkeli, benim kadar üzgün ve benim kadar kabullenmek istemiyor durumu. Bağırmıyor belki,
olağanca yüksek sesiyle kelimelerin her birine teker teker sıralamıyor peşi sıra ama anlıyorum.
Derken biri daha geliyor yanına, biri daha, biri daha… Sessizliğimiz hepimizin ortak çığlığı oluyor.
Aramızdan ayırdıklar güvercinin anısına, güvercinler kanat çırpıyor Halaskargazi Caddesi boyunca.
Sesimiz onların kanat seslerinde vücut buluyor.
Todd May’in Şiddetsiz Direniş’i tüm bu kanat çırpmaları daha net işitmek için bir kılavuz işlevi
görüyor adeta. Azalmanın değil, çoğalmanın yükü olarak sırtladığımız her ne an var ise tüm bu
anların izini sürüyor, belki de bizler için üzerinde biriken tozlara yanaklarını şişirerek kuvvetlice
üflüyor. Unutmak mümkün olduğundan değil de, yan yana ne kadar güzel olduğumuzu bir kez daha
hatırlatmak için.
Kaynakça
-May, Todd. Şiddetsiz Direniş. Çev. Can Kayaş. İstanbul: Ayrıntı Yayınları, 2016.",10.0,4.0,3.0,3.0
8829,Mevsimler de Değişti Artık,,"Dört mevsim arasında belki de en canlısı, değişimin en hızlı geldiği mevsim bahar mevsimi.
Antik Türkler adına ilkyaz demiş yaşın, yağmurun ve yaşamın bu mevsimle birlikte geri dönmesine
hitaben. Öyle bir mevsim bahar. Bir gün önce gördüğüm ve ölü olduğuna nerdeyse yemin edebileceğim
kupkuru, pürtüklü ağaç kabuklarının arkasından narin mi narin ve bir o kadar da güzel tomurcukları
getiren bir mevsim bahar. Ben ilk hissettiğim baharı hatırlıyorum. Küçük bir ilçe olan
memleketimdeydim. Aşağı mahallede bir otobüs durağının etrafında kardeşim ve diğer çocuklarla
oynuyorduk. Her şey çok ani gelişti. Önce güçlü bir rüzgâr, sonra bulutlar geldi. Derken gök gürültüsü
ve sağanak yağmur. Hemen otobüs durağının içine geçtik, eve gitmek istiyorduk ama sağanak izin
vermiyordu. Hatırlıyorum, telefon hattında asılı duran bir çift ayakkabıya, boğum boğum kara bulutlara
ve yere, asfaltın üzerinden bir doku gibi akan suya baktığımı hatırlıyorum. Tüm bu gördüklerim ve o an
çok tuhaf hissettirmişti. Sanki ilk kez bilinç kazanıyordum, bu bahar yağmurları benim zihnime de yaşam
getiriyordu. Yağmurun durmasını bekleyemedik, ıslansak da koşarak eve kaçtık.
Ama artık aynı değil çocukluğumda tanıdığım bahar, değiştiğini hissediyorum. Ayazlı kışlar daha
uzun ve daha karanlık, hatta diyebilirim ki baharın yarısı yenmiş. Yaşam getiren bahardan artık ancak
yarım pay düşüyor biz insanlara. Kıştan sonra ise yine ilk ısıtan gün ışığıyla birlikte bu canlandırıcı
mevsimi pencerenin önünde bekliyorum. Bahar geliyor tabii, kış hepsini bir karadelik gibi kendine
katmadı baharın ama bir farklılık var. Baharda mı yoksa ziyaret ettiği topraklarda mı? Bahar artık soğuk
bir mevsim, gündüzleri yüzümüze gülümsese de geceleri ben penceremin önünde hissediyorum.
Ağaçlara, evlerin duvarlarına, durmadan takırdayan elektrik panosu kapağına saldırıyor ve sanki bize
bir şeyler anlatmaya çalışıyor. Gündüzleri yüzü pek sevecen görünse de geceleri yağız ve kızgın; sert ve
soğuk. Eskiden ilkyaz diye kutsadığımız mevsim bize yaş getirmiyor artık. Tam tersine geceleyin
gürleyen rüzgârlarda çöl tozu, kaktüs tohumları var. Sokaklara bakıyorum, kaldırımlar hiç bu kadar kirli
olmadı. Yağmurlar temizlemiyor artık. Göstermelik, üstünkörü, elinin ucuyla dokunup geçiyor. Gökteki
kuşlar gibi sevdiğimiz mevsim de anda yaşarmış, özünü unutmuş, tatlı ezgisi artık rahatsız bir gürültü
ve unutkanlık var baharın da şarkısında.
Peki neden böyle bir baharımız var şimdilerde? Biz bilmeden bir yanlış mı yaptık? Ben sadece
bir çocuktum otobüs durağında yağmurun dinmesini bekleyen, fırtınadan korkmuş ama aynı korkuyla
canlanıp uyandırılmış. Anlamadım bile ne zaman bir suç işledik biz. Ya da belki de o kadar kötü değildir
bu yeni soğuk mevsimimiz. Her şey eskisi gibi olacak değil ya. Belki de bu soğuk havalar sadece başka
tür bir bahara geçiştir, zor zamanlar güçlü insanlar yetişsin diyedir. Evet, evet. Öyle demeliyim. Biz bir
suç işlemedik sonuçta.
O zaman haydi atalarımın yolundan gideyim. Bir çeşit kutsama olarak yeni bir anlam, bir biçim
vereyim geleceğin yeni mevsime. Ah bir otobüs durağına doluşmuş fırtınadan korkan çocuklar,
korkmayın! Öyle kutsuyoruz ki biz bu toprağımızın yeni baharını serin rüzgârı temizlemeye esecek,
getirdiği yağmurlar en çok gözleri çukur olmuşlara iyi gelecek. Toprağımızdan öyle bir can fışkıracak ki
şaşıracağız çünkü neredeyse yemin edebilirdik her şeyin bittiğine, bu ulu ağacın tamamen ölü
olduğuna. Polenler ve çiy damlaları, gül tohumları ve çam kokusu olacak bu yeni mevsimin esintisinde
çünkü bizler değiliz ki gökteki kuşlar gibi umursuz ve anda yaşayan. Aidiyetsiz ve cennet krallığına talip
gökteki kuşlar bizim ise bir yurdumuz var! Bizi bir korku anında uyandıran bu mevsim gidişiyle bir kere
daha bilinç ve can katacak çok çekmiş canımıza. Boşuna beklemeyin korkak gibi gelecek otobüsleri bir
durakta, sıkı durun, geçecek. İlkbahar, çok yaşa!Kaynakça:
Knausgård, Karl Ove. Gökteki Kuşlar. Çev. Buket Tellioğlu. MonoKl Yayınları, 2021. Baskı.",8.0,2.0,3.0,3.0
669,İCAT EDİLMİŞ BİR AKSİYON OLARAK SAVAŞ VE SİLAH KULLANIMI,,"uzun süren bir tartışma meydana getirmiştir ve bu tartışma hâlâ devam etmektedir. İnsanların,
doğalarından kaynaklı olarak agresif olduklarını savunanlar, savaşın ve insan öldürmenin de bu agresif
dürtünün bir uzantısı olduğunu iddia ederler. Bu görüşün karşısında savaşın öğrenilen ve icat edilen
bir şey olduğunu iddia edenler duruyor. Peki, hangi taraf bu konuda daha ikna edici? Sizi bilmem ama
savaşın toplum tarafından icat edilen ve çeşitli araçlarla kamuya kahramanca bir eylemmiş gibi
gösterildiğini söyleyenler daha ikna edici geliyor bana. Bu konuyla ilgili olarak günlük hayattan çeşitli
örnekler verilebilir. Savaşa giren iki devlet düşünün. Bu iki devletin, savaşın ahlaki ve zorunlu bir şey
olduğu konusunda kamuyu ikna etmek için çeşitli eylemlerde bulunduğunu gözlemleyebiliriz.
Örneğin, savaş zamanında “kahramanlık” sergileyerek vatanına hizmet eden kişiye ödül olarak
madalyon verilir. Diğer bir örnekse filmlerde savaşın nasıl tasvir edildiğiyle alakalı. Herkes en az bir
kere bile olsa savaş filmi görmüştür veya izlemiştir. Filmlerdeki genel tutum şudur: Savaşlar
kahramanca ve vatan uğruna ölünmesi gereken bir ödevmiş gibi gösterilir. Askerliğin de zorunlu ve
vatana olan bir ödevmiş gibi görülmesinin nedeni de diğer bir ödev olan savaşa, insan ve personel
hazırlayabilmektir. Gerek filmlerdeki tasvirler gerek kamu düşüncesini şekillendirmeye yönelik araçlar
savaşın kamu gözünde nasıl bir anlama gelmesi gerektiğini etkilemektedir.
Diğer ilginç bir örnek ise savaşın doğuştan bir dürtüyle meydana gelmediğini çok iyi bir
şekilde tasvir eden bir filmden gelmektedir. Filmin ismi Welcome to Dongmakgol. Film bizi Kuzey ve
Güney Kore arasındaki savaş yıllarına götürmektedir. Savaş ortamından kaçan bir grup Kuzey ve
Güney Koreli asker düşünün. Bunlar küçük bir kasabada karşılaşıyorlar. Karşılaştıkları an birbirlerine
verdikleri tepki ne olurdu sizce? Düşman gördükleri diğerine saldırmak dediğinizi duyar gibiyim. Evet,
onlar tam da düşündüğünüz şeyi yapmışlardı. Fakat sonradan aynı kasabada yaşamaya başlayınca
hem kasaba sakinlerine hem de düşman askerlerine alışmaya başlamışlardı. Düşman figürü devlet
tarafından belirlense bile bu sonsuza kadar giden bir düşmanlık olmuyor filmin de gösterdiği gibi.
Düşman askerlerinin yaşadıkları, paylaşımları ve ortak olarak savaşa ve adam öldürmeye karşıolmaları bu düşmanlığı dostluğa dönüştürmüştü. Filmdeki diğer bir nokta ise aralarındaki dostluğun
başladığı zamanlarda üniformalarını çıkarıp kasaba halkının giysilerini giymeye ve onlarla birlikte
tarlada çalışmaya başlamalarıydı. Kasabada yaşayan insanlar olarak onları ayıran herhangi bir şey
kalmamıştı. Halk gibi çalışmaya başlayıp onlara destek olmaya başlamışlardı. Savaş eğer doğuştan bir
dürtüyle meydana gelseydi askerler arasında böyle bir dostluk yaşanmayacaktı. Düşmanların sonsuza
kadar düşman kalacağı tezi de çürütülmüştü. Kısaca, filmin bu konuda çok etkileyici örnekler verdiği
söyleyebiliriz. İzlemeyenler için ön bir bilgi olacak ama film güzel bir sonla bitmiyordu. Bitmiyor olsa
bile savaşla ilgili önemli şeyler öğretmişti.
Peki, savaşın doğal bir dürtü sonucu meydana gelmediği düşüncesi, insanların tamamen
barışçıl olduğunu gösterir mi? Bu konuda da çeşitli tartışmaların olduğunu söylemek mümkün.
Tartışmanın bir boyutu şöyle bir gözlem içeriyor: Bazı insan toplulukları hiç savaşa girmemiştir ve
savaş anlamına gelen bir kelime dahi kullanmamışlardır. Bu gözlem de insanların barışçıl olabileceği
argümanını doğurmuştur. Tartışmanın diğer bir boyutunda ise şöyle bir düşünce ile karşılaşıyoruz:
İnsanlar, doğuştan gelen bir agresif dürtü bulundurmasa bile bu onların tamamen barışçıl olduğunu
göstermez. Bu düşünceyi savunan kişiler medyanın veya devletin çeşitli araçlarının bu agresif dürtüyü
nasıl harekete geçirdiği üzerine yoğunlaşmışlardır. Diğer bir ifadeyle, savaşın ve silah kullanımının
çeşitli araçlarla nasıl meşru hale getirildiği ve hatta gerekli olduğuna insanların nasıl inandırıldığı
temel araştırma konusu olmuştur onlar için. Film ve bahsedilen diğer örneklere baktığımızda,
tartışmanın ikinci ayağını oluşturan insanların görüşlerinin daha kritik bir perspektif sunduğunu
söyleyebiliriz.",9.0,3.0,3.0,3.0
2355,BABA-OĞUL ĐLĐŞKĐSĐNDE BĐR DRAM,,"seçiminde son sıralarda yer alır, bir süre sonra tekrara
düşüldüğünü hissederim ve sıkıcı gelmeye başlar.
Franz Kafka’ nın Babaya Mektup kitabı için bu durum
çok farklı, demek isterdim ama diyemiyorum, dile
kolay babaya yazılmış suçlama dolu 53 sayfalık bir
mektup.
Öncelikle Kafka, dönemine damga vurmuş ironik ve
özgün bir yazar. Babaya Mektup ise ölümünden sonra
yayınlanmış eserlerinden biri. Kitapta, yazar ve babası arasındaki iletişimsizliği, korkusu,
geçilemez duvarları çok belirgin bir şekilde biz okuyuculara yansıtılıyor öyle ki bir süre sonra
baba karakterinden siz de nefret etmeye başlıyorsunuz. Çocuk yetiştirmeyi, çocukla olan
iletişimin önemini sorguluyorsunuz. Günümüzde bu konular üzerine binlerce seminer,
program, kitap veya köşe yazısı var. Bizler en azından bu konularda fikir sahibiyiz fakat bu
kitap kulaktan kalma bilgilerin çok ötesinde, yaşanılmış tam bir örnek kendisi. Öncelikle
Kafka, karakterini suskun, ezik, küçük ve utangaç buluyor ve tüm bu özgüvensiz tavrını
babasının sert, alaycı tavırlarına, çiğnenemez katı kurallarına bağlıyor. Büyük ve heybetli
babasının yanında kendini çelimsiz gören Kafka’ nın bu duyguları hissetmesi elbette ki
kaçınılmaz. Kitaptan bir örnek de vermek gerekirse şu satırlar eminim yeterince açık
olacaktır: “ Ben sıska, güçsüz, ince; sen güçlü, iri, geniş. Kendimi acınılası bir halde
görürdüm, üstelik yalnızca senin önünde değil, tüm dünyanın önünde, çünkü sen benim için
her şeyin ölçütüydün”(21).Fakat kitabı bitirdiğimde nedense bir yanım Kafka’ yı da suçlu buluyordu. Böyle bir
karaktere sahip olmak biraz da Kafka’ nın seçimiydi. 53 sayfa boyunca babasını suçlaması ve
“Ben ne yaptım?” ya da “Ne yapmadım?” sorusuyla çok karşılaşmamamız bunun bir kanıtı
bana kalırsa. Hayat elbette ki herkes için adil değil, insanın karşısına çeşitli zorluklar
çıkarıyor. Kafka için de bu zorluk kendi öz babası. Ancak aynı hayat bize farklı seçenekler,
fırsatlar da sunuyor. Kafka babasından bu denli korkuyorsa ve üzerinde oluşan baskıdan bu
denli rahatsızsa babasına tüm düşüncelerini bir çırpıda gidip söyleyebilirdi. Elbette o anda
büyük problemler de yaratacaktır ama zaten Kafka’nın susup sineye çektiği zamanlarda da bu
problemlerden kaçış olmadığı aşikâr. En azından böylece babasını düşünmeye, kendini
sorgulamaya itebilirdi. “Babası karşısında ki insanları dinlemiyor, yargıları var ve tutucu biri”
şeklinde düşünebilirsiniz. Evet, ihtimal dâhilinde belki de dinlemezdi ama sizce de denemeye
değmez miydi? Nasrettin Hoca’nın “Göl hiç maya tutar mı hoca!” diyen ahbabına da dediği
gibi “Ya tutarsa”. Farklı bir çözüm olarak bunu yapma cesareti yoksa evden daha erken
ayrılabilirdi. Đnsan kafasına koyduğu şeyi hemen o anda yapamasa da zamanla temelini
oluşturur ve gerçekleştirir. Kafka da babasından ya da içinde bulunduğu baskıcı ev
ortamından uzaklaşmayı isteseydi önünde sonunda kendi fırsatını yaratır ve uzaklaşırdı.
Peki, ben okurken niye bu derece sıkıldım? Kabul ediyorum mektup türüne karşı bir
önyargım, isteksizliğim var en başta da dile getirmiştim bunu ama tüm bu isteksizliğimi
sadece benim önyargıma bağlamak yanlış olmaz mı? Đlk olarak kitap Kafka’nın babasına
duyduğu öfke ve suçlamalardan ibaret. Yer yer ailesinden kesitler verse de kitabın
monotonluğunu bozmaya maalesef yetmiyor. Her sayfada hissedilen tekrara düşmeler
okurken isteğimi düşürmedi değil. Günümüz kitaplarına, değişimine ayak uyduramıyor
diyemem elbette, bu büyük haksızlık olur hem Kafka’ya hem dünya edebiyatına hem de tüm
okurlara. Başarılı bir yazarın en bilinen kitaplarından biri kendisi ve verdiği önemli mesajlar
var. Dürüstçe duygularını yansıtmış ve onun hissettiklerini okurken bizler de hissedebiliyoruz,yazarın duygusu ve dili açık. Eminim ki mektup okumayı seven insanların büyük beğenisini
topluyordur.
KAYNAKÇA: Kafka, Franz. Babaya Mektup. 10. Baskı. Đstanbul: Can Sanat Yayınları,2013.",8.0,2.0,3.0,3.0
790,Berkay Çuhadar,,"Çoğu insan için hayat, planlarla doludur. Bu planlar, ister uzun vadeli ister kısa vadeli olsun
hayatımıza anlam katmamızı, hayatımızı sürdürmemizi sağlar. Ancak kimi zaman insan bir plan
yapmadan, sadece günü kurtarmak için, gelişigüzel yaşar. Bir şeyler biriktirmeden, sadece zaman
geçirme amacıyla, alelade yaşar günlerini. Bunun genelde insanın umudunu yitirdiği veya hayatına
devam etmekte zorlandığı, hayatına bir anlam katamadığı zamanlarda ortaya çıktığını
düşünüyorum. Benim de hayatın anlamsızlığından dem vurduğum yoğun bunaltı zamanlarımda
veya daha basit bir örnek verecek olursam, üniversite sınavına hazırlandığım zamanlarda böyle
günler geçirdiğim olmuştu. Ancak böyle günler insanı rahatsız eder, çünkü insan varoluşundan ve
anlam arayışından dolayı birikim yapmaya, günlerini bir amaç uğruna uç uca ekleyerek yaşamaya
ihtiyaç duyar. Barış Bıçakçı’nın Seyrek Yağmur adlı kitabında da ““Günler damlıyor ama aynı kaba
değil.” diye tekrarladı Rıfat. “Yani her şey boşa mı gidiyor, boşuna mı yaşıyorum?” Müthiş bir
huzursuzluk duydu.”” (5) cümleleriye anlatılmak istenenin de bu durum olduğunu düşünüyorum.
İnsan hayatını boşa geçirdiğini, hayatının bir amacı olmadığını hissettiğinde huzursuzluk duyar.
Çünkü insan sahip olduğu akıldan dolayı varoluşunu anlamlandırmak ve haklı çıkarmak zorunda
olan bir canlıdır.
“Rıfat, günleri işe yarar bir biçimde biriktirebilmek için bir hikayeye ihtiyaç olduğuna karar
verdi. ‘Benim bir hikayem olmalı!’ dedi, ‘Bir hikayenin içinde olmalıyım ki, günler aynı kaba
damlasın.” (Bıçakçı, 5) cümleleri ise yaptığım bir şeyi anımsamamı sağladı. İnsanın bir hikayeye
ihtiyaç duymasının ve bu şekilde günleri biriktirebileceğini düşünmesinin nedenini kolayca
anlayabiliyorum. Ben de birçok kez bir roman karakteri olduğumu veya bir filmin içinde olduğumu
hayal ettim, hatta hâlâ da ediyorum. Kulaklıklarımı takıp yürümeye başladığım zaman kafamda
hayaller kurarak kendimi bir romana veya bir filme yerleştiriyorum. Kendimi sevdiğim
romanlardaki anti kahramanlara benzetiyorum. Camus, Dostoyevski gibi sevdiğim yazarların elinde
benim de iyi bir romana dönüşebileceğimi düşünüyorum. Benim yaşadığım hayatı, bütün yönleriyle
ve bütün düşüncelerimle edebiyatın büyülü gücünü kullanarak anlatacak bir roman. Bu, neşeli
günlerimde de olabilmekle birlikte genelde düşünceli ve bu düşüncelerin eşliğinde hüzünlü
olduğum, deyim yerindeyse varoluş sancıları yaşadığım günlerde kendini gösteriyor. Bunun bir
nedeninin insanın yaşadığı bunalımlara, acılara, mutluluklara anlam katma çabası olduğunu
düşünüyorum. İnsan düşüncelerinin ve hislerinin sadece kendi zihninde kalmasından ve ömrü
boyunca kendi bilincine mahkum olup kimseyle gerçek anlamda bir paylaşım içine girememektense
başka insanların onu okuyabileceğini, düşüncelerini en doğal haliyle duyabileceğini ve
hissedebileceğini düşünüyor. Bu şekilde hayatını ve tüm yaşadıklarını yüce bir anlama ve amaca
bağlamış oluyor. Başka bir nedeninin de insanın unutulmak ve yok olmak istemeyişi olduğunudüşünüyorum. İnsan kalıcı olmak, defalarca izlenebilmek istiyor. En azından kendime baktığımda
ve bu hayalleri neden kuruyor olabileceğimi düşündüğümde bu cevaplara ulaşıyorum.
Anılar ve yaşanmışlıklar da bir insanın kişiliğinin oluşmasında ve önünde kalan günler için
plan yapmasında oldukça etkili olur. Sonuçta hepimiz iyi ve kötü birçok şey yaşıyoruz ve
hayatımızı buna göre şekillendiriyoruz. Geriye dönüp baktığımda seneler önce yaşadığım bazı
şeylerin bugünkü kişiliğim ve bugün aldığım kararların üzerindeki etkisini görüyorum. Örneğin
eğitim hayatımda yaptığım okul seçimleri bile kişiliğimin şekillenmesinde büyük rol oynadı ve
diğer alanlardaki kararlarımı da etkilemiş oldu. Yine insan ilişkilerinde bazı tecrübelerim bugünkü
ilişkilerimi oluşturmamda ve insanlara olan yaklaşımımda etkili oldu. Ancak hatıralar kimi zaman
da insanın cesaretini kırar ve karar alırken çekinmesine yol açar. Kötü hatıralarımız sürekli bir
üzüntü haline ve hayattan umudumuzu yitirmemize neden olabilir. Genç insanların yaşlı insanlara
oranla daha cesur kararlar verebilmesinde de bunun etkili olduğunu düşünüyorum. Kötü hatıraları
ve yaşanmışlıkları, pişmanlıkları daha az olduğu için karar alırken daha kendilerinden emin
olabiliyorlar. “Hatıralar kötüdür, hayatın önünü tıkar. Ama bak hayaller iyidir.” (Bıçakçı, 48)
kitaptaki bu alıntıda da bahsedildiği gibi hayaller kötü hatıraların aksine insana devam etme umudu
verir ve cesaret aşılar. En kötü ve en umutsuz hissettiğim zamanlarda bile hayal kurmanın bana güç
verdiğini, o hayallerinin bazılarının kesinlikle gerçekleşmeyeceğini bilsem de o ruh halinden
çıkmama katkı sağladığını söyleyebilirim. Ayrıca kötü hatıraların üzerimizdeki bu etkisinden dolayı
onları unutmak isteriz. Ancak unutmayı, en azından uzunca süreler hatırlamamayı başarsak bile
aslında o hatıraların bizde ortaya çıkardığı duygular hiçbir zaman yok olmaz. “Ben
hatırlamadıklarımı daha derinden hissediyorum.” (Bıçakçı, 8) Ben de aynı bu alıntıda olduğu gibi
sahip olduğum bazı hatıraları artık unutmaya en azından detaylarını hatırlamamaya başlasam da
bende uyandırdığı duyguları ve bana hissettirdiklerini derinlerde bir yerde hâlâ duyumsuyorum.
Hayaller kurmak, planlar yapmak, günleri biriktirmeye çalışmak ve bir hikayeye sahip
olmak... Bunların hepsinin hayatı anlamlandırma yolunda etkili olduğunu ve aynı zamanda Tanrı
inancının ve düşüncesinin de bu bağlamda ortaya çıkabileceğini düşünüyorum. Tanrı fikri bize
hikayemizi bizim kadar hatta belki bizden daha iyi bilen birisinin olduğunu ve bu dünyadaki
günlerimizin bir sonu olmasına rağmen günlerimizi bir amaç uğruna biriktirdiğimizi hissettiriyor.
“Yeteri kadar zamanın varsa tanrıya ihtiyacın olmaz.” (Bıçakçı, 45) bu söze katılıyorum, çünkü bu
dünyadaki zamanımızın kısıtlı olduğunu dolayısıyla yeteri kadar zamanımız olmadığını bildiğimiz
için Tanrı’ya ihtiyaç duyuyoruz. Bir Tanrı’nın varlığı konusunda insanlığın günümüzdeki bilgisiyle
kesin bir kanıya varılamayacağını düşünüyorum ancak bu ihtiyaç bende de zaman zaman bireysel
bir Tanrı’ya inanma olarak kendini gösteriyor.Bütün bunları düşündüğümüzde; zaman zaman günlerin aynı kaba damlamadığını hissetsek
ve kötü hatıralarımız, gerçekleştiremediğimiz planlarımız olsa da umutsuzluğa düşmek yerine
sabırla günleri aynı kaba damlatmaya ve hikayemizi oluşturmaya çalışabiliriz. Hayatımızın bir
sonu olmasına rağmen o sonun ne zaman geleceğini bilmediğimiz için de yeterli zamanımız varmış
gibi davranabiliriz. Bu şekilde hayatımızı anlamlandırmayı ve varoluşumuzu haklı çıkarmayı, en
azından kendimizi oyalamayı başarabiliriz.
Kaynakça:
Bıçakçı, Barış. Seyrek Yağmur. İstanbul: İletişim Yayınları, 2016.",8.0,2.0,3.0,3.0
4408,Elvan Mert Uğurlu,,"21301153
Düş Görüyorum, Öyleyse Varım..
Rüya görmenin insanlara verilmiş en güzel fırsat olduğuna
inanmışımdır hep. Düşlerimizde yeni bir dünya yaratır; yeni hayatlar,
yeni düşünceler kurgularız, biz onları düşlediğimiz için vardır bunlar.
Kendi düşlerimde de içinde elbet benim de olduğum pek çok yeni
hayat kurarım. Rüyalar âleminde her şey mümkündür, sınır yoktur,
olmaz yoktur, düşlerken kontrol benim elimdedir. Peki ya ben başka
birinin düşlediği evrende var olan bir kahramansam? Onun
şekillendirdiği şekilde yaşamaya mahkumsam? İşte bu soruları İhsanOktay Anar da kendine soruyor ve okuyucuları derin bir düşünüşe
sevk eden Puslu Kıtalar Atlası adlı kitabını kaleme alıyor.
Anar, güçlü betimlemeler ve aralara serpiştirilen tarihi bilgilerle beni
yüzyıllar öncesine sürüklüyor ve Konstantiniye sokaklarında
gezdiriyor. Zamanını sadece uyuyarak ve düş kurarak geçiren Uzun
İhsan Efendi ve oğlu Bünyamin’le tanışıyorum. Uzun İhsan Efendi
düşlerinde dünya atlası çizerken, babasının uyuyarak kazandığı
paranın nerden geldiğini sorgulamaya çekinen Bünyamin’in, lağımcı
olarak tünel kazma işine atılıyor. Bünyamin’in gittiği ilk seferde
yaşadığı talihsizliklere üzülmemek elde değil. Eline geçen kara bir
akçe önce yüzünün parçalanmasına sebep oluyor, sonra da ardı
arkası kesilmeyen talihsizlikleri beraberinde getiriyor.
Bünyamin bana gençliği, dinamikliği ve yılmamayı çağrıştırıyor.
Babasının eziyetler görüp dilenci olarak çalıştırılmaya zorlandığını
öğrendikten sonra kendi hayatı pahasına da olsa babasını
kurtarmaya çalışması onun ne kadar kararlı ve fedakar olduğunu
gösteriyor. Bazen şaşırıp kalıyorum böylesine genç yaşta böylesine
azimli olmasına, kıskanmıyor da değilim Bünyamin’in bu azmini..
Bilmek ve bilmek için uğraşmak çok yüce bir çabadır. Çünkü insan ne
kadar çok bilgiye sahip olursa , o kadar hakimdir dünyaya, o kadar
güçlüdür. Anar’ın çizdiği Büyük Efendi Ebrehe de benim için bilginin
verdiği gücü ve kudreti temsil ediyor. Ebrehe kim mi? Dünyadaki pek
çok casus ağıyla elde ettiği bilgileri kullanarak güç sahibi olmuş gizli
istihbarat teşkilatının başkanı. Ancak bilginin de sahip
olabileceklerinin sınırı vardır. Bilgilerin ölümsüzlüğe ulaşmak için
yeterli olduğuna inanmak gerçekten zor. Ancak Anar bu noktada beni
oldukça şaşırtıyor ve konuyu felsefik bir boyuta taşıyor. Ölümden
kaçabilmek mümkün olsa bile onun için ölümün antitezi olan
doğumun sebebini bulmamız gerekir elbette, yani evrenin ilk
maddesini. Peki evrenin ilk maddesi nedir ve nasıl ulaşabilir? İşte bu
noktada Anar dikkatleri Bünyamin’in elindeki kara paraya çekiyor.
Büyük Efendi de sonsuz hıza, boşluğa ve ölümsüzlüğe ulaşmak için
kara paranın peşine düşüyor. Einstein’ın izafiyet teorisinden de
küçük kırıntılar serpiştirilmiş esere. Ben de düşünmeye başlıyorum.Eğer sonsuz hıza ulaşırsak, sonsuzluğa, ölümsüzlüğe de ulaşabilir
miyiz? Anar hikaye içerisinde erittiği derin düşünüşü okuyucuya
titizce aşılıyor.
Bence yazarlık, içinden geçenleri doğru şekilde kelimelere
aktarmanın ötesinde bir uğraştır. Metnin içine sinmiş küçük
ayrıntılar ile okuyucuyu derin bir sorgulamaya yönlendirmektir.
Anar’ın en sevdiğim özelliği de bu. Aralara serpiştirdiği felsefi ve
tarihi bilgilerle hayatın anlamını sorgulatan bir tesiri oldu bende.
Anar sadece güçlü bir içerik değil aynı zamanda çok etkili bir üslupla
ele almış eserini. Her ne kadar eski Türkçe ve pek çok yabancı
kelimeye yer verilmiş olsa da , başta gözümü korkutan bu durum
okumaya devam ettikçe yazarın kullandığı güçlü üslupla ortadan
kalkıveriyor. Kitabı okumaya başladıktan sonra sayfalar nehir gibi
akıp gidiyor ve kitap ayraç kullanmadan bitiyor.
Peki ama Uzun İhsan hayali bir karakter miydi yoksa İhsan Oktay
Anar kendi ismini verdiği karakterle kendisini mi çizmek istemişti?
Kafamdaki cevapsız sorular ve yüzümdeki anlamsız tebessümle
kitabın kapağını kapıyorum...",8.0,2.0,3.0,3.0
6498,Ege Doğrul,,"Bir insan düşünün ki arzuları olan. Öyle arzular düşünün ki aksiyonlar gerektiren. Öyle aksiyonlar
düşünün ki çok da zor olmayan. Beni düşünün mesela işeme arzusu olan. Beni düşünün mesela işeme
arzusunu işeme aksiyonuyla gidermeye çalışan. Beni düşünün mesela işeme arzusuyla işime aksiyonunu
pisuvara karşı yapmaya çalışan. Beni düşünün mesela işeme arzusuyla işeme aksiyonunu pisuvara karşı
yanında bir adamla yapan. Beni düşünün mesele işeme arzusuyla işeme aksiyonunu pisuvara yanında bir
adamla utancından yapamayan. Beni düşünün mesela dolu mesaneyle tuvaletten çıkan. Beni düşünün
mesela utanma duygusundan hayatını işeyemeyen.
Dolu mesanemle sokaklarda dolaşırken ağaçlara işeyen köpekler görüyorum sürekli. Tek bacakları
havada bir şekilde parabolik bir eğriyle işeyen canlılar… İşemek bu kadar kolay mıydı gerçekten? Ben de
fermuarımı açıp işemek isterdim o ağacın dibine. Ne vardı onda olan ben de olmayan? Belki de tam
tersiydi. Bende fazladan bir şey vardı. Ağacın dibine işediğimde alacağım tepki vardı. Aslında o ağaca
işemekten değil de işersem alacağım tepkiden korkuyordum, beni deli diye damgalamalarından
korkuyordum. Bana yargılayıcı gözlerle bakan bir sürü insan. Nesi kötüydü ki bunun? Onlar işemiyorlar
mıydı? Onların da penisleri yok muydu? Olmayanların da bunun için başka bir organı yok muydu? Neydi
bu kadar özel yapan bunu? Bir ağacın dibine işemek belki de delilik olarak görülmemeliydi. Belki de
ağacın dibine bu kadar işemeyi istiyorsam deli olarak görülmeyi sorun etmemeliydim. Belki de bir
köpekten öğreneceğim çok şey vardı.
Sinoplu Diyojen’in felsefesini bilir misiniz? Köpek gibi yaşama felsefesi. Öyle yabana atılır bir yanı yoktur.
Koca imparatora “Gölge etme, başka ihsan istemem.” dedirtebilecek bir felsefedir. Temelinde derde deva
bir felsefedir. Aslında belki de bütün utanma duygusuna devadır. Zincirlerini kırdırtır insana. Çıplak
dolaşmayı, ağaca hatta pisuara işemeyi mümkün kılar. Yöntemi de basittir. Ne olursa olsun “S.ktir et”
demek. Deli mi dediler, s.ktir et; güldüler mi, s.ktir et; alay mı ettiler, s.ktir et. Aslında gerçekten de ne
önemi var? Ne önemi vardı tanımadığım bir insanın bana bir etiket yapıştırmasının. Beni alakadar eden
tek şey kendi mutluluğum olmalıdır, değil mi? İşemek beni mutlu edecekse, olduğum yere
işeyebilmeliydim. Kıyafetlerim beni rahatsız ediyorsa, çıplak dolaşabilmeliydim. İnsanların benim
hakkımdaki düşüncelerini o kadar önemsiyordum ki kendi mutluluğumu hiçe sayar olmuştum. Bir
yabancının düşüncesinin benim hayatım için ne gibi bir önemi olabilirdi. Kendi çıkarım doğrultusundaysa
her şeyin mübah olmasında bir sakınca olmamalıydı. Gerçekten olmamalı mıydı?
Aslında düşününce her insanın istediğini yapamaması, çok da fena gözükmüyor. Ortada bir utanma
duygusunun olması, bir şeylere kilit mekanizması rolü de üstleniyor gibi. Düşününce sokağın ortasındaki
bir ağaca işemenin vereceği kirlilik, pek de hoş gözükmüyor. Hindistan gibi bir yerde yaşamayı çok da
istemem. Hatta düşününce bir grup insanın, güvendikleri bir gruba yaşam standartlarını yükseltmek için
verdikleri belli bir miktar paranın gizemli bir şekilde ortadan kaybolmasına engel olma gibi bir potansiyeli
de vardı utanma duygusunun. Sanırım buna benzer bir olayın yaşandığı bir ülkede yaşamayı da çok
istemezdim.
Utanmadan söyleyebilirim ki geçen “Ateşten Atlamak” kitabını okudum. Kitapta bir noktada utanma
duygusundan bahsediliyordu. Çağımızın hastalığı utanmamak konulu bir sohbetti bu bahsedilme. Güzel
bir alıntı yapmak gerekirse de: “Yüzümüzdeki renklerin binlerce sebebi var ve sen en insanı olanına
sahipsin.” diyordu. İnsan olmak aslında utanmayı da gerektiriyordu. Her aksiyonumuzun bir sonucu vardıve bunu düşünebilmeliydik. Sonuç olarak tek yaşayan canlılar değiliz. Kendi mutluluğumuz için bir
başkasının mutsuzluğuna sahip olmak belki de en aşağılık durum olabilirdi. Kendi başımıza geldiğinde
hoşumuza gidilmeyecek şeylerin başkasına yapılmasının utanılacak bir yanı olmalıydı. Başka türlü
köpeklerden farkımız kalmazdı. Bir takım adamın da söylediği gibi: “Utan, utan, utanmayan insan olur mu
lan!” (Adamlar, Utanmazsan Unutmam).
Bir Barta Kulesi üstünde babamın bir zamanlar olduğu bir yaştayım. Şehrin kalabalığının ve çarpıklığının
getirdiği kaosu seyre dalıyorum. Bu kaosu uzaktan seyretmek bana her zaman keyif vermiştir ve vermeye
de devam ediyordur. Bu kadar yüksekten bakınca aslında bir şeyi fark ediyorum. Aslında her şey ne kadar
da küçük. İnsanlar ne kadar da küçükler. Karınca bile değil, mikrop gibiler. Sanki hepsini iki parmağımın
arasına sığdırabilirim gibi. Ayrıca bir mikrobun fikrini neden önemsiyeyim? Hepsinden üstünüm. Bakın
işte, onlar aşağıdalar ben yukarıdayım. Müthiş bir hakimiyet hissi oluşturuyor bu bende. Sanki işesem
bütün şehre hâkim olacakmışım gibi hissediyorum. Fermuarımı açıyorum ve bütün bir şehrin üstüne
işiyorum. İşedikçe gözlerim yavaşça açılıyor, tuvaletin fayansını aktarmaya başlıyorlar beynime. Yanımda
bir adam var, o işiyor. Sanki bütün şehrin hâkimi o gibi. Bense işeyemiyorum. Fermuarımı kapatıp dolu bir
mesaneyle, utancımı da alıp çıkıp gidiyorum bu tuvaletten.
Kaynakça:
Kaptanoğlu, Fatma Nur. Ateşten Atlamak. Can Yayınları, 2021. Baskı",8.0,3.0,3.0,2.0
1453,DOĞAYA YAPILAN SAYGISIZLIK KUŞADASI – DİLEK YARIMADASI,,"bozucu ve umutsuz... Çünkü o kadar kötülük ve hüzün vardı ki burada, bir şeylere iyi demeye
içim el vermiyor. Ülkemizin göz önünde olmayan, “güzel ve sakin bir kasaba” olarak tanımlanan
bir yerinin ne hâlde olduğunu anlamanız için bu yazıyı yazıyorum.
İlk defa gittiğim Kuşadası Güzelçamlı beldesini ziyaret etmemin sebebi sakin, doğayla iç içe bir
yer olması ve orada milli bir parkın bulunmasıydı. Ankara’da, yeşilin yerini siyah ve griye
bırakması, gökyüzündeki yıldızları göremeyeceğimiz kadar ışık kirliliği olması, nefes alınamayacak
kadar havanın pis olması ve bunların yanı sıra; kirlilikten en çok etkilen kuşları, kedileri, köpekleri
şehirde çevremde görememek, Kuşadası’nın masmavi denizi ve yemyeşil ormanlarına sığınmak
istememdeki asıl nedenlerdi. Fakat büyük umutlar ve neşe içinde gittiğim bu “doğa harikası” yer
benim için tam bir hayal kırıklığı oldu.
Milli parka girerken gözünüze çarpan ilk şey burada bulunan araç sayısının fazlalığı. Yolunuza
devam ettikçe yolların asfaltlanmış olması, dikkat çekici bir “hayvan çıkabilir” tabelasının(
sonuçta orası hayvanların evi, biz sadece ziyaretçileriz ve bazı dikkatsiz ziyaretçiler için tabela
olmalı diye düşünmüştüm.) olmaması ve yolda herhangi bir park görevlisi görememek
heyecanımı kaybetmeme sebep oldu. Bu dünyanın asıl sahiplerinin hayvanlar olmasına rağmen
insanların açgözlülüklerinden dolayı hayvanlara kalan küçücük korunaklı alanların insanların
ziyaretine açılmasına karşıyım. Fakat buranın hayvanlar için güvenli bir yer olduğunu ve
jandarmanın korumasında olan bu parkın ziyaret edebileceğimiz alanlarının sınırlı olduğunu yani
hayvanlara verdiğimiz rahatsızlığın en az seviyede olacağını düşündüğümden, burayı ziyaret
etmeye karar verdim. Parkın içine giderken uzun yollardan geçmeniz gerekli. Yoldayken
gördüğünüz manzara gerçekten nefes kesici. Mavi ve yeşil… deniz ve ağaçlar… bunları görmek
Ankara’ dan buraya olan 12 saatlik yorucu yolculuğuma neden katlandığımı bana tekrar
hatırlattı. Yolda bu milli parkta bulunan çeşitli hayvanlar hakkında tanıtıcı panolar vardı. Hiçbirini
görememiş olsam da parkın neresinde bulundukları ve nasıl yaşadıklarını öğrenmek güzeldi. Aynı
zamanda parkın girişinin denizden epey bir yüksekte olmasından dolayı yolun kenarlarına
manzarayı seyretmek için tahtadan balkonlar yapılmış. İnsanlar buralarda durup manzaranın
keyfini çıkartıyorlardı. Denizinin çoğu Ege kasabasına nispeten özellikle çok daha temiz olduğunu
duyduğum Güzelçamlı’nın temiz denizine bir de sahilden bakmak için yola çıktım.
Buradaki denizde diğer sahillerdeki gibi kıyıya çeşitli meyve sebze atıkları, kıyafet, sigara ya da
plastik getirmiyor olması umuduyla sahile gittim. Orada da gözüme çarpan şeyler çok fazla araç,
çok fazla insan, gürültülü ve pislik. Yerlerde plastikleri, çöpleri, sigara içen, çekirdeklerini yere
atan insanları şampuanla “lütfen sabun kullanmayınız” tabelası önünde saçlarını şampuanla birgüzel köpürten insanlar ve o suların denize karıştığını görünce içimden bir parça koptu gitti.
Orada bir de yabani domuz ailesi vardı ve onların insanların yanlarında bulunmalarının garipliğini
düşünürken insanların onları fotoğraf çekinmek için kullandıkları, yanlarına çağırıp daha sonra el
şaklatarak onları korkutmaları, onların köşeye sıkışmış gibi çevrelerine bakınması… Hem
insanların doğaya özlem duyup buralara kadar gelmeleri hem de buraları da dünyanın geri kalanı
gibi mahvetmeleri gerçekten akıl alır gibi değil. Bu manzaraya daha fazla dayanamayıp kaldığım
otele geri dönmeye kara verdim. Küçükken bir keresinde hayvanat bahçesine gitmiştim. Ne
kadar acımasız bir yerdi. Hayvanlar tellerin arkasından size bakıyorlar beni kurtar, neden
buradayım diye; insanlar onlara bakıyor neden değişik bir şeyler yapmıyorlar diye? Hayvanları
oradaki tellerin, kafeslerin sınırladığını düşünürüm hep. Bir oradan kurtulsalar kaçarlardı
herhâlde, insanlara bir daha yaklaşmazlardı ya da intikam alırlardı bizlerden. Ama o domuz
ailesini kısıtlayan hiçbir şey yoktu orada, arkaları ağaçlıktı, isterse uzaklaşabilirlerdi. Sonra
anladım ki orası onların evi. Orası. İnsanların oturup mangal yaptıkları, şampuanlandıkları,
kahkahalarla güldükleri… hiçbir canlı terk edemiyor evini, her şeye, herkese rağmen. Sahilden
ayrılmış ve tekrar yola koyulmuştum ve hâlâ insanlarla burada da yaşam alanlarını paylaşmakta
olan dostlarıma bakınmaya devam ettim. Parkın girişinde birkaç bilgilendirme panosu daha
dikkatimi çekti. Burada çeşit çeşit bitkiler varmış; ebegümeci, çan çiçeği yani buranın endemik
türleri, hayvanlar; Anadolu parsı, alageyik, fok, pelikan, yaban domuzları… Ama en çok dikkatimi
çeken ve beni yerle bir eden bir şey okudum bu panoların birinde. “ Anadolu Parsı avlayan avcı
grubu” ve “ Vurulan son Anadolu parsı”. İşte, bütün bunlar üzerine buraya neden geldim ki diye
sordum kendime: Yine insanların ne kadar vahşi olduklarını görüp bunu kendime kanıtlamak için
mi, yoksa hala biraz umut bulup da dünyanın bu kadar yozlaşmadığını kendimi inandırmak için
mi? İnsanın olduğu her yer aynı, kendi toprağını, doğasını katlediyor bunlar ve bu kendi hâlinde
beldeye de sıçratmışlar gözü dönmüşlüklerini.
Uzun lafın kısası bu gezi güzel değildi, iyi hiçbir yan bulamadım. Çünkü genel olarak dünyanın bu
durumunu düşünüp üzülerek geçti tatilim. Ama eğer siz de benim gibi çevrenizdeki kesilmiş,
budanmış ağaçlardan, yol kenarlarındaki zorlama çiçeklerden başka çiçekler görememekten,
koca bir çöplük haline getirilmiş sokaklardan, perişan haldeki hayvan ve ağaçları görmekten
bıktıysanız ve hala yaşanabilir bir yerler keşfetmek istiyorsanız, Güzelçamlı yani Dilek Yarımadası
Milli Parkı o umut ve yaşam dolu yer değil. Başka yerler aramaya devam edin, hala umudunuz
kaldıysa…
İrem Beşe",8.0,2.0,3.0,3.0
5265,Zülal Beyza Demirkaya,,"İmkansıza İnanmak
Hayaliniz olan hatta bunu hayatınızın yegane amacı haline
getirdiğiniz bir olayı başarmak için neler verirdiniz ya da
hayatınızda nelerden vazgeçebilirsiniz? Peki ya imkânsızı
başarmak için? Herkesin yapılamaz, başarılamaz dediği bir şeyi
başarmak için neleri feda ederdiniz? Elinizde avucunuzda ne
varsa bu iş için mi harcardınız, yoksa işinizden ya da hayat
düzeninizden mi vazgeçerdiniz tamamen? Peki bu uğurda
hayatınızı feda edebilir miydiniz?
İzlerken beni ciddi anlamda etkisi altına alan belki de
hayata bakış açımı değiştirebilecek kadar beni etkileyen film çok
az olmuştur şimdiye kadar. İşte Meru da o filmlerden biridir ki
filmdeki olayların gerçek hayatın birebir yansıması olmasını
bilmek bu etkiyi katbe kat artırıyor. Ekstrem sporlarla uğrasan
ve amatörce de olsa bu işin tozunu yutmuş biri olarak
söyleyebilirim ki gerçekten bu 3 adamın -­‐Conrad Anker, Jimmy
Chin, ve Renan Öztürk-­‐ yaptıkları imkânsızı başarmaktır. Hele kiZülal Beyza Demirkaya
21300598 Kimya
içlerinde bulundukları durum düşünülürse bu olay daha da
ütopik bir nokta haline geliyor. Zirveye çıkmayı başardıkları
onların ikinci girişimiydi. İlkinde hava şartlarından ve yetersiz
yiyecek ve yakıt sebebinden ötürü inmek durumunda kalmış
olsalar da ikinciye kadar geçen sürede her biri ayrı ayrı ve çok
ciddi kazalar atlattılar.
İlk talihsiz isim Renan Öztürk olmuştu. Jimmy’nin çekeceği
bir filme yardım etmek amacıyla gittikleri bir dağdan kayakla
inerken dengesini kaybetmiş ve uçurumdan aşağı metrelerce
sürüklenmişti. Hastaneye gittiğinde doktorlar bitkisel hayata
girmesine ramak kalmış demişlerdi. Bu durumdaki bir hastanın
bir daha düzelemez, düzelse bile yürümesi imkânsız demişlerdi.
Aslında bakarsanız klasik doktor konuşması gibi gelebilir başta.
Yani içinde karamsarlığın elli tonuyla dolu gerçekler, pat pat
insanın suratına çarpılması... Fakat durum gerçekten de çok
ciddiydi. Çünkü bacaklarındaki ve kollarındaki kırıkların yanı sıra
kafatasında büyük bir yarık, omuriliğinde ve boynunda hayati
öneme sahip kırıkları vardı, boyun kırığı beyne giden bir damarı
kesmiş bu yüzden beyne giden kan akışının yarısı kesilmişti.
Jimmy Chin ise Renan’la başladığı ve yarım kalan işi
bitirebilmek için tekrar dağa dönmüştü. Tam işi bitirme dönmek
için hazırlanırken bir anda kimsenin daha önce görmediği
büyüklükte bir çığ koptu ve yaklaşık 120-­‐130 kilometrelik bir
hızla yamaçtan aşağıya doğru inmeye başladı. Jimmy kaçmayaZülal Beyza Demirkaya
21300598 Kimya
çalıştıysa da o çığ onu içine almış ve kendisiyle birlikte aşağı
kadar sürüklüyordu. Çığ indikten sonra dışarıdan izleyenlerin
şaşkın bakışlarında karların altından şans eseri burnu bile
kanamadan ayağa kalkarak çıkabilmişti. Bu Jimmy’i derinden
etkilemişti çünkü herkesin kesin ölür dediği çığın altından o
hiçbir şey olmamışçasına çıkmıştı ve sanki ikinci bir şans verilmiş
gibi hissediyordu. Bunun üzerine bir süre kabuğuna çekilip
hayatını gözden geçirdi ve ekstrem sporları bırakmaya karar
verdi.
Bunun yanında Conrad Anker da bir tırmanışı sırasında
başından geçen bir kazadan kendisi kurtulmuş olsa da en yakın
iki arkadaşını kaybetmişti. Bu gibi ölümle sonuçlanan durumlar
ölenin yakınlarından çok, hayatta kalan için katlanılamaz bir
psikoloji haline geliyor. Çünkü hep onları kurtarabilirdim, şunu
yapmasaydık olmazdı, onu söyle yapsaydık belki de ölmezlerdi
deyip dururlar. Hayatlarından keşkeleri bir türlü atamazlar ve
hep orada onlar değil ben ölmeliydim diye düşünüp dururlar
çünkü olanlardan kendilerini suçlu hissederler. İzlediğim Break
Point adlı başka bir filmde karakterlerden biri seçimini yaptığı
anda tüm sorumluluk ona aittir demişti. Mantıklı gözükse bile
öylesi bir psikolojiden kurtulabilmek için yetersiz bir açıklama
gibi gözüküyor.Zülal Beyza Demirkaya
21300598 Kimya
Bizim filme geri dönecek olursak, üç arkadaş da dağılmış
bir haldeydi. Biri sargılar içinde, diğeri hayatının en büyük
dönemecindeyken, bir diğeri suçluluk duygusuyla savaşıyordu
kendi içinde. Bu üçlüyü toparlayacak tek şey yarım kalanı
tamamlamaktı. Herkese ve her şeye rağmen bu tırmanışı
yapmaları gerekiyordu üçünün de yeniden nefes alabilmeleri
için. Tek sıkıntı Renan’ın sağlık durumuydu fakat bunun için
hepsinden daha istekli olan Renan 5 ay gibi kısa bir surede eski
formuna dönmüş ve Meru’nun zirvesine çıkışlarını başarıyla
gerçekleştirmişlerdi. Renan Öztürk bir sözünde Meru’ya
tırmanma arzusunu şöyle betimlemişti;
İnsanların hayatlarındaki hayalleri gerçeğe
dönüştürmelerinden daha haz verici bir şey olmadığını
düşünüyorum. Hayatının büyük bir kısmı boyunca bunu
düşünmüşsündür, yapmak için elinden gelenin en iyisi olmaya
çalışırsın. Önüne çıkan tüm aksilikleri bir şekilde düzeltmeye
çalışırsın. Ve o an gelir, başarırsın. Hayatının belki de birkaç
dakikası için yıllarını vermişsindir fakat sonunda yapmışsındır.
İnsanın o an yaşadığı duyguları anlatmaya kelimeleri kifayetsiz
kalır. Zaman sizin için daha farklı akar. Dünyayı çok daha farklı
bir açıdan görmeye başlarsınız. Sanki bir rüya gibi gelir insana,
gerçekliğine inanamaz başta çünkü o kadar uğraşmıştır kiZülal Beyza Demirkaya
21300598 Kimya
yapabildiğine inandıramaz kendini. İstemeye istemeye geri
dönüş yoluna geçse bile başarmışlığın verdiği haz o insana bir
süre yeter. Hayatınız boyunca hayallerinizi gerçekleştirmeniz
dileğiyle...
Kaynakça:
• Jimmy Chin, E. C. (Yöneten). (2015). Meru [Sinema Filmi].
• Core, E. (Director). (2015). Point Break [Motion Picture].",7.0,2.0,3.0,2.0
6166,Derin Topaktaş,,"Harfleri okuyabilmeye ve yazabilmeye ne zaman başladığımı hatırlamıyorum. Tek hatırladığım
bu konuda ne kadar zorlandığımdı. Bir türlü istediğim gibi harfleri sesleriyle eşleştiremez, onları
hatırlayıp kâğıda dökemezdim. Bunun en sonunda olabilmesi için çok çalışmam gerekmişti. Akşamları
okuldan geldikten sonra hemen oturup uzun süre üstünde çalışmamla, ailemin bana karşı olan
gayretleriyle okumaya ve yazmaya başladım. Böyle zor bir biçimde başladıktan sonra da yazdığım
metinlerden günlük tutmaya kadarki hiçbir yazımda başarılı olabileceğime inanmadım.
Kendime yazı yazma konusunda hiç güvenim yokken, ben bile başarabileceğime inanmazken
ortaokuldaki Türkçe öğretmenimin ısrarıyla bir yarışmaya öykü yazmam gerekmişti. Sırf başka birinin
bana olan inancını taşıdığım için çıktığım bu yolda, kendime olan güvenimi ve sevdiğim bir işi
keşfettim. Yarışma teması üzerine düşünmek, olay örgüsünü planlamak ve kendi yazı tarzımı bulmak
benim için daha çok yeni ve heyecan vericiydi. Bu öykü için ne kadar kelimeyi yazıp sildiğimi, değiştirip
yeniden yazdığımı hatırlamıyorum bile. Aklımda kalan tek şey yazarken neler hissettiğimdi. Bazen
kendimle çok gurur duyarken bazen de hiç başaramayacak gibi hissederdim. Yazıyı sonunda
bitirdiğimde o kadar çok duyguyu aynı anda yaşamıştım ki yazının hiç başarı toplamaması ya da
kimsenin beğenmeme olasılığı bile benim için hiç önemli değildi. Kendime o anda duyduğum güven ve
tatmin hissini hayatımda çok az tattım. Bana imkânsız gibi görünen bir şeyi bile çok istediğim zaman
başarabileceğimi gördükten sonra kazandığım inancımı ondan sonra hiç kaybetmedim. Kalemi elime
her aldığımda kalbimde olan, kendi geleceğimi düşündüğümde orada olacağını bildiğim o inancı…
Yazmayı benimsemiş olsam da her zaman işler istediğim gibi gitmezdi. Gitse bile karşılaştığım
zorluklar, yaptığım hatalar bazen yazmanın keyfinin ve güzelliğinin önüne geçebiliyordu. Ama zaten
hayatta her güzel olan şeyin bir de çirkin tarafı olmaz mı? Zaten güzel dediğimiz, hoşlandığımız şeyler
de çirkin olan, hoşlanmadığımız şeyler var olduğu için var olmaya devam ederler. Bu bir paradoks
şeklinde sürüp gider. Bir sonu ya da başlangıcı yoktur. Yazmak da tam olarak öyle oldu benim için.
Hem çok zevk aldığım hem de beni çok zorlayan, bittiğinde beni çok tatmin eden ama bir o kadar da
kendimi eleştirdiğim bir eylem. Kendi içinde bu şekilde paradoksları olsa bile vazgeçmeyeceğim bir
hobim haline geldi zamanla.
Geçenlerde okuduğum Ursula K. Le Guin’in yazdığı Yazma Üzerine Sohbetler adlı söyleşi
kitabı da bana bu duygularımı hatırlattı. Ne kadar o an kötü olduğumu düşünsem de gelişebileceğimi,
hatalarımdan ders çıkarabileceğimi bir kez daha hatırlamış oldum. Hayatta çoğu kişinin o anda olduğu
yere; aldığı kararlar, çektiği zorluklar ya da sahip oldukları destekler sayesinde geldikleri gibi bende bir
ton zorlukla karşılaşacak olsam da hayal gücüme sahip olduğum sürece her şeyin üstesinden
gelebileceğimi biliyorum.Beni bu şekilde bir parçam olmayı başarabilmiş hobimle tanışmamda, kendi öz
güvensizliklerimi yenmemde bana yardımcı olan insanlara sonsuza kadar borçlu kalacağım. Harfleri
bana öğreten ilkokul öğretmenimden ortaokulda beni sadece bir yarışmaya katılmam için destekleyen
öğretmenime kadar tüm emeği geçenlere… Çünkü inanıyorum ki hobilerimiz, yıllarca edindiğimiz
alışkanlıklarımız bizlerin artık birer parçası olmuştur. Onlardan ayrı düşünülmemiz çok zordur çünkü
bizi de tanımlarlar artık. Tam da bu yüzden bugün olduğum kişi olmam aslında hayatımda karşılaştığım
zorluklar nedeniyle olsa da aynı zamanda kendi hayatıma dahil ettiğim, bilerek ve isteyerek kendime
kattığım şeyler sayesinde de olduğunu düşünüyorum. Karşılaştığım zorlukların yanında benim de
aslında kendi değişimime yardım ettiğimi ve geliştirdiğimi… Tıpkı artık kendime inanarak yazabilmem
gibi.
KAYNAKÇA
Le Guin, U. K. (2020). Yazma Üzerine Sohbetler. (D. Ö. Gürkan, Çev.) İstanbul: Metis.",10.0,4.0,3.0,3.0
7591,KAYBETTİĞİMİZ SONSUZLUK,,"usta Kemal Siyahhan’ın ​Mülteci​ isimli kitabı. Bu kitap beni etkiledi çünkü bir savaşın
ne olduğuna, bizden neleri alabileceğine ve arkasında bıraktığı izlere büyük ustanın
da anlatımıyla neredeyse birinci gözden şahit oldum. Şahit olduğum tek şey ise
savaştan sonra kazananın olmadığı ve herkesin mağlup olduğu gerçeğiydi. Savaşın
aslında rütbeli, büyük insanların kendi aralarında belki kendilerini tatmin etme
amacıyla yaptıkları bir katliam olduğunu gördüm. İnsanların savaşı kazansalar dahi,
kendi yakınlarını kaybettikleri an onlar için o savaşın kaybedildiğini ve bunun geri
dönüşünün olmadığını gördüm. Bunları gördükten sonra da derin düşüncelere
daldım. Acaba tarihteki bu savaşlar hiç yaşanmamış olsaydı dünyanın şu anki hali
nasıl olurdu?
Şu an dünyada yüzlerce ya da binlerce parçaya bölünmüş ya da ayrılmış ülke
ve insan toplulukları var. Bunlar tahmin edilebilir bir şekilde savaşlarla,
anlaşmazlıklarla, intikam alma hırslarıyla belki de hükmetme, dünyanın yegâne
hükümdarı olma hevesinden oluşmuştur. Bunlar tarih boyunca süre gelmiş ve en son
dünya şu anki halini almıştır. Yani binlerce farklı insan topluluğu, binlerce farklı dil,
binlerce farklı inanış, binlerce farklı nefret, kin, dışlanma… Bu savaş denen illet
olmasaydı bana sorarsanız dünya şu an tek bir ülkeden ibaret olacaktı, hepimiz aynı
dili ya da o dilin farklı aksanını konuşuyor olacaktık ve inançlarımız da çok farklı
olmayacaktı. Bu düşünce ilk duyulduğunda kulağa kötü gelebilir, “tek tipleşme”
olarak görülebilir. Bana sorarsanız o dünya düzeni olsaydı kelimenin tam anlamıyla
özgürlüğün en uç noktalarında yaşıyor olacaktık. Nasıl mı? Dünyanın her yerini
gezebilmek ve her yerde insanlarla kolaylıkla anlaşabilmek ve bu fikir sadece bir
başlangıç…
Dünyada hiç savaş olmamış olsaydı ve herkes birbiriyle anlaşabilip herhangi
bir düşmanlıkları olmadığı için de bilgilerini paylaşsaydı tabii ki dünyanın teknolojik
anlamda ulaştığı nokta çok daha farklı, ileride bir yerde olacaktı. Savaşlar sonucu o
kadar emekle inşa edilip içi en değerli bilgilerle binlerce insan tarafından donatılan
kütüphaneler bir çırpıda yok edilmeseydi tabii ki dünya çok farklı olacaktı. Şunu da
eklemek istiyorum hemen, sadece dünya çok farklı olmayacaktı, şu an yeni yeni
gidip görmeye başladığımız uzay da çok farklı olacaktı.
Çin’in, yani savaşlarla pek arası olmamış bir ülkenin, güncel nüfusunu göz
önünde bulundurursak ve bunu dünyaya oranlarsak dünyanın güncel nüfusu
inanılmaz bir rakam olabilirdi. Tam bu noktada gelişen teknoloji ve yıkılıp yakılan
onca kütüphanelere rağmen hala gidip görebildiğimiz uzayda bence kolonileşmek
çoktan hallettiğimiz bir şey olacaktı. Bunun sonucunda insanlar sadece dünyada
yaşamayacak ve uzayın çeşitli noktalarında hayatlarını sürdürüyor olacaktı. Bir
başka deyişle, özgürlüğün en uç noktalarında yaşıyor olacaklardı ve dünyada sıkışıp
kalmayacak doğal olarak hiçbir nüfus problemimiz olamayacaktı. Bu sadece basit bir
örnek, bunun gibi daha aklımıza gelemeyecek bin bir çeşit cihaz hayatımızda
olacaktı eminim ki ve yaşamlarımız inanılmaz farklı belki de bitmeyecek şekilde yaniölümsüz bir biçimde olacaktı. Sonuç olarak o kadar insanı yerleştirebileceğimiz bir
uzaya sahipken kimsenin ölmesine gerek yok değil mi?
Peki insanlar ne yaptı? Bunca güzelliğe erişmek varken birbirlerini öldürüp
dünyaya tek başına sahip olmak istedi. Onca katliamı, savaşı ortaya çıkardı ve bir
insanın “​Biz yokuz; ömrümüz, kelebekler kadar​”(Siyahhan , 41) yakarışlarını duyacak
kadar acı çekmesine sebep oldu. Sonu gelmez bir savaş silsilesini ortaya çıkardı.
Zülfü Livaneli bunu şöyle ifade etmiş: “Harese nedir, bilir misiniz? Develerin çölde
çok sevdiği bir diken var. Deve, dikeni yedikçe ağzı kanar. Tuzlu kanın tadı dikeniyle
karışınca bu, devenin daha çok hoşuna gider. Kanadıkça yer, bir türlü kendi kanına
doyamaz...""(Livaneli, 46). İnsanlık da en başından beri sürekli savaşmış ve âdeta
develer gibi kendi kanında sarhoş olmuş. Savaştıkça daha çok hoşuna gitmiş ve
daha çok savaşmış ama sonucunda kaybeden hep kendileri olmuş kazanan kimse
olmamıştır. Umarım insanlar bunun farkına varır ve bir daha bu tür olaylarla karşı
karşıya kalmayız ve tek savaşı barış için veririz.
Kaynakça:
Siyahhan, Kemal. ​Mülteci​. İstanbul:Sel yayıncılık,2016. Baskı.
Livaneli,Zülfü. ​Huzursuzluk​. İstanbul:Doğan Kitap,2017. Baskı.
Yusuf Nevzat Şengün
21601720",6.0,2.0,2.0,2.0
512,Uyuduğumuzda Hepimiz Nereye Gideriz?,,"Yavaş yavaş gök kubbe, o büyük tektaşından kurtulup küçük ve tane tane elmaslarına
kavuştuğu o vakit geliyor. İnsanların bu yeryüzünden bir süreliğine ayrılıp başka âlemlere
dalıp gittiği, dışı karanlık ama içine girildiğinde rengârenk dünyalara açılan zaman dilimi:
Gece, yani uyku vakti. Çocukluğumdan süregelmiş bir şekilde gecelerden hiçbir zaman
hoşnut olmamışımdır; bir kere gece, her şey bir süreliğine olsa canlılığını bir kenara bırakıp
kabuğuna çekiliyor. Yalnız ve iç bunaltıcı bir durum, çok da sessiz… O kadar sessiz ki artık
ben ve düşüncelerimden başka kimse olmuyor. Düşüncelerini kontrol etmeyi bilmeyen biri
olarak bu durum beni hiç de hoşnut olmadığım yerlere sürüklüyor. Yatağımdayım artık;
yattığım yer yumuşak iken düşüncelerim, benimle dalga geçercesine sert ve keskin bir şekilde
beni deliyor ve içime doğru ilerliyor. Soluma doğru yatıyorum, belki bu şekilde uykuya
dalabileceğim artık… Umarım.
Sol tarafım bana sanki alışık olduğum bir hava getiriyor, sanki buraya daha önce gelmişim
gibi. Göz kapaklarım kapalı, uyumaya yakınım fakat düşüncelerim bana başka bir şey
söylüyor: ‘’Keşke o sınava daha da çalışsaydım.’’,’’ Neden ona öyle dedim ki?’’, ‘’Ailenle
daha fazla vakit geçirmelisin.’’… Elimden kaçan fırsatlar ve vakitler yüzüme bir bir vurmaya
başlıyor. Geçmiş bana, her ne kadar mutlu anlara sahip olsam da, hep en kötüleri ve
tamamlanmamış yerleri hatırlatıyor. “Ya böyle olsaydı?” sorusu her yerimi doldurup beni
merakla dolduruyor; istesem de istemesem de, keşke daha farklı bir yaşama sahip olsaydım
diye düşünmeden edemiyorum. Pişmanlıklarımdan ders çıkarıp bunlardan kendimi daha iyi
hâle getirmem gerekir; fakat bana sadece olabileceğim ideal hâlim adına yas tutmama
sebebiyet veriyor. O ideal hâlimle kendimi karşılaştırmak, sadece beni daha da yerin dibine
soksa da bakmadan da edemiyorum. Bu geri döndüremediğim zamanda neleri farklı
yapmalıydım? Belki de ona açılmalıydım, böylece hayatımda yer edinmiş bir tanem olurdu.
Ya da o derse daha iyi çalışsaydım, şu an bu yatakta dersi nasıl vereceğimi düşünmezdim. Ve
daha bunun gibi daha nice şey farklı olabilirdi. Uyuyarak bu bana acı veren anıları tamamıyla
unutmak istiyorum, sonuçta bu ağırlıktan kurtulmanın tek yolu uykunun ve uykudan sonra da
birkaç saniye süren bilinçsizlik hâlinde hiçbir şeyi hatırlamayacağım (Frioux, 2022). Sol
tarafın bana sadece huzursuzluk ve depresiflik getirdiğine karar verip sağ tarafıma
dönüyorum; umarım bu tarafım beni uyumaya çalışma sürecimde daha ileriye götürür.Sağ tarafım bana daha yabancı ve bilinmez bir hava hissettiriyor; burası daha önce hiç
bulunmadığım bir yer sanki. Göz kapaklarım kendiliğinden düşüyor, sanırım bu sefer
düşündüğümden de uyumaya yakınım. Fakat bir anda bir endişe hissi beliriyor: ‘’Aileni
kaybettiğin zaman ne olacak?’’, ‘’Ya kimseyle aranda bir bağ kuramazsan ve ömrünün
sonuna kadar yalnız yaşarsan?’’, ‘’Umarım bu sefer derste sunum yaparken dona
kalmazsın.’’… Daha yaşanmamış senaryolar bir bir aklımda sahnede oynamaya başlıyor; ama
hiçbiri ideal senaryolar değil, hepsi felaket senaryosu. “Ya böyle olursa?” sorusu beni rahat
bırakmıyor. Bir şeyler istemediğim şekilde gerçekleşiyor ve ben bunlara müdahale etmek için
çok uzaktayım. Gerçekten de uzaktayım, çünkü bunlar daha gerçekleşmedi bile. O kadar
uzak, ama yine de etkisi derinden ve içeriden bir his: kaygı. Gelecek, gelmemiş hâli ile bu
kadar etkili iken insan yeni bir güne bile başlamak istemiyor. Daha olmamış şeyleri
değiştirme isteğim uykuma ağır basıyor ve kendime soruyorum: ‘’Sunumdan önce pratik
yaparsan bir sorun çıkmaz.’’. Ama iç sesim: ‘’Peki ya gerginlikten dona kalıp söyleyeceğim
şeyi unutursam?’’ diye beni dürtüyor. Hem zaten her sabah, bu lanet olasıca alarmın beni
sadece yarının o travmatik yeniliğine bırakmasıyla başlayacak. Sanki bütün dünya benim
uyumama karşı gelmeye çalışıp beni uyku durumunda bırakmadığı gibi şu anda uykuya
dalmamı da engelleyecek şekilde beni taciz ediyor (Frioux, 2022). Sağ tarafımın çözüm
dinlemez tavrı ve bana sadece kaygı getirmesi, bu tarafımın da bana uyumak için doğru bir
pozisyon olmadığına kanaat getirtiyor. Şimdi son seçeneğim olan sırtüstü yatış şekline
geçiyorum; artık gerçekten uyumam gerekiyor.
Sırtüstü yatıyorum ve zihnimin bana yine içinden çıkılmaz oyunlar oynamasını bekliyorum.
Fakat hiçbir şey olmuyor; tek duyduğum derin bir sessizlik. Gözlerimi açıyorum ve etrafa
bakınıyorum. Her şey olduğu gibi; ne önceden nasıl olması ne de sonradan olması gerektiği
gibi değil. Sonunda şu andayım: yatakta ve uykuya dalmaya çalışan hâlimde. Geçmişin
getirdiği pişmanlık ve geleceğin getirdiği kaygının şu anda yer edinemediğini fark ediyorum.
Şu anın bana, elimde anlık mevcut olan şeyleri değiştirme gücü verdiğinin farkına varıyorum
ve ilk seçimimi yapıyorum: artık her şeyi unutma ve yeni bir güne başlama zamanı. Göz
kapaklarımı kapatıyorum ve uykuya dalmaya başlıyorum, hızlı hızlı.
Kaynakça:
Frioux, D. (2022). Uykuya Övgü: Uykusu Kaçanlar İçin Kullanım Kılavuzu (İ. Kaplan Gül,
Çev.). Sel Yayıncılık.Eilish, B. (2019). When we all fall asleep, where do we go? Darkroom & Interscope Records.",10.0,4.0,3.0,3.0
8844,Ceyhun Emre Öztürk,,"İnsanlık tarihinde yerleşik hayat tarımla birlikte başlamıştır. Tarlalarını yakından takip
etmek isteyen insanlar köyler kurmuştur. İlk güvenlik önlemleri, yani evlere girişin sadece
çatıdan mümkün olması ve setler vahşi hayvanlara karşı düşünülmüştür. Yeni yeni
sosyalleşen insanlar için şehir devletlere dönüşen köyler vatan olmuştur. O zamanın insanları
için yerleşim yerlerinden olmayan insanları vahşi hayvanlarmış gibi görüyorlardı. Topluluklar
arası etkileşim azdı ama şehirler ortaya çıkınca rekabeti arttırıp etkileşimi ticaretten daha fazla
sağlayan bir etmen oluştu: Savaşlar. Yönetmenliğini bir Avustralyalı olan Russell Crowe’un
yaptığı, Çanakkale’ye savaşmaya giden üç oğlunu aramaya çıkan Avustralyalı bir babanın
hikâyesinin anlatıldığı Son Umut adlı filmi izledikten sonra insanlığın büyük bir sorunu olan
savaşın bazen sonrası adına güzel etkileşimlere sebep olduğunu fark ettim.
Günümüzde aynı gün içerisinde dünyanın bir ucundan diğer ucuna seyahat etmek hatta
dünyanın diğer ucundaki birisiyle canlı iletişim kurmak mümkündür. Osmanlı
İmparatorluğu’nun yükseliş devrinde ise sefere çıkan padişahların fetih bölgesine ulaşmasının
aylar aldığını biliyoruz. Çağımızdan önceki zamanlar için ulaşım imkânları çok daha kısıtlıydı
ve binlerce insanın bir araya geldiği tek olay bir savaş olabilirdi. Avrupa medeniyetinin
skolastik düşünceyi yenmesinde en büyük etken Avrupalı devletlerin ortaklaşa düzenlediği
Haçlı Seferleri’ydi. Katolik Avrupa orduları, ilk şaşkınlıklarını Bizans İmparatorluğu’ndan
geçerken yaşadılar. Halkı Ortodoks olan Bizans’taki özgür düşünce ortamı onları etkiledi.
tarihin.com adresli siteye göre Avrupalılar, Çinlilerden pusula, barut ve kâğıt yapımı
hakkında bilgilere kavuşan Müslüman toplumlarla savaşırken onların bilimsel birikimlerini
fark ettiler ve Doğu’nun icatlarını ülkelerinde kullanmaya başladılar. Bu icatlar da
Amerika’nın keşfinde, feodalitenin yıkılmasında ve Avrupa’daki skolastik düşüncenin
kaybetmesinde etkili oldu. Yine de Haçlı Seferleri her savaşta olduğu gibi büyük yıkıma yol
açtı ve Moğollar tarafından da toprakları istila edilip kütüphaneleri yakılan Müslümanlar
bilimde geride kalmaya başladı. Savaş her zaman çatışan taraflar arasında etkileşim
yaratmıyor. turkcebilgi isimli web sitesine göre Türklerin kitlesel olarak Müslümanlığa geçişi
de Talas Savaşı sırasında Araplarla birlikte Çinlilere karşı savaştıkları sırada olmuştur.
Savaşlar bizleri sadece bilimsel birikim olarak etkilememiştir. Savaşlar, aynı zamanda
milletlerarası kültürel etkileşimlere kaynak olmuştur. Anzaklar, Avustralya ve Yeni Zelanda
halklarından İngiltere saflarına 1. Dünya Savaşı sırasında paralı asker olarak katılmış
askerlerdi. Osmanlı Devleti’nden binlerce kilometre uzakta yaşayan bu insanlar Osmanlı
Devleti hakkında hiçbir bilgiye sahip değildi. İngilizlerin anlattığı her şeye inanıyorlardı.
Gelibolu adlı bir belgesele göre İngilizler, Osmanlı askerlerinin gaddar olduğunu, hatta
içlerinde yamyamların bulunduğunu söylüyordu. Çanakkale Cephesi’nde Osmanlılarla
karşılaşan Anzaklar, İngilizlerin yanıldığını anladılar. Aynı belgeselin iddiasına göre siperler
arası mesafenin birkaç metreye düştüğü günlerde karşılıklı kukla gösterileri yapılmıştı hatta
düşman siperlerine konserve atıldığı bile olmuştu. Paralı askerlerin hep kalpsiz olduğu
düşünülse de burada buzlar erimişti. Son Umut adlı filmin senaryosuna göre bu cephede
savaşan üç kardeş yıllar sonra hâlâ Avustralya’ya dönmez. Bunun üzerine çocukların babası
çocuklarının cesetlerini aramaya gider. İki oğlunun cesedini bulan baba, şans eseri diğer
oğlunu da Anadolu’da bulur. Kardeşlerini kollayamadığını düşünen oğlu, semazen olmuşturve huzuru burada aramaktadır. O zamanlar Mevlana’nın akımının dünyada az tanındığını
düşünürsek savaşın nasıl bir kültürel etkileşim yarattığını da anlayabiliriz.
Savaş, iletişim ve ulaşımın kısıtlı olduğu zamanlarda milletlerarası etkileşimleri
sağlamada hatta yeni çağlara geçişte etmen olmuştur. Peki, bu savaşı masum yapar mı?
Metrekareye yüzlerce mermi yağan Çanakkale Savaşı bir ailenin tüm evlatlarını yitirmesine
değer mi Mevlana’yı tanımak adına? Toplu katliamları “şeref” ve “şehitlik” adı altında
saklarsak Mevlana’dan alınacak öğütlerin ne anlamı kalır ki? İçimizdeki çağda savaşların
yarattığı doğrudan etkileşim azdır fakat ülkeler arası çekişmeler hâlâ bizi etkilemektedir.
Elimizdeki pek çok iletişim olanağı bile savunma teknolojilerinin sonucudur. İnternet de
Amerikan ordusunun güvenli bir iletişim ağı kurma çabası sonucunda ortaya çıkmıştır. Şu
anda ise internet günlük hayatımızın vazgeçilmez bir parçası. İnternet toplumu, doğuşunu
savaşlara borçlu olsa da milletlerarası eşitsizlikleri ve iletişim sorunlarını çözmek için önemli.
İnanıyorum ki içinde olduğumuz iletişim çağı devletleri insanlık değerlerine tutarlı olan
eylemlere teşvik edecektir.
Kaynakça
“Talas Muharebesi”. Turkcebilgi y.y. t.y. Web. 15 Aralık 2016.
“Haçlı Seferleri”. Tarihin.com y.y. 8 Aralık 2013. Web. 15 Aralık 2016.
Örnek, Tolga. Gelibolu. 18 Mart 2005. Özen Film. Film.",9.0,3.0,3.0,3.0
5071,ÜÇ AYAKLI SANDALYE: İNSAN,,"kendimi üç ayaklı bir sandalyeye benzetiyorum. Sadece ben değil kuşkusuz. Bu yazıyı
okuyorsanız siz de böylesiniz. Sandalyenin ayaklarını bedenimiz, ruhumuz ve sosyal
özelliklerimiz oluşturuyor. İnsanın ayakta kalabilmesi de işte bu sandalyenin ayaklarının sağlam
ve dengeli olmasına bağlı. Bu ayakların ne kadar farkındayız acaba, onları korumak için neler
yapmalıyız?
Her şeyden önce bir bedenimiz var ve bu bizim bir biyolojik varlık, yani canlı olduğumuz
anlamına geliyor. Bu da sandalyenin birinci ayağını oluşturuyor bana göre… Fotoğrafı
çekilebildiği, heykeli yapılabildiği, çeşitli kıyafetlerle süslenebildiği için bedenimiz, bizim
başkaları tarafından görülebilen ve bizle özdeşleştirilebilen sandalye ayağımız. Başkaları
tarafından en çok algılanan yapımız. O nedenle en çok dikkat ettiğimiz ve korumaya çalıştığımız
bedenimiz oluyor genellikle. Bu ayağı korumak aslında kolay sayılabilir; hastalanınca doktora
gitmek, günlük bakım ve temizliğini yapmak, beslenmeye dikkat etmek ve zararlı maddelerden
uzak durmak gibi önlemler çoğu zaman yeterli olur. Ben de bedenime iyi bakmaya çalışıyorum
herkes gibi. Ne hastalık hastasıyım ne de doktora gitmekten kaçan biri. Bir de spor yapmayı
ihmal etmesem daha iyi olurdu. Kısacası ambalajım fena sayılmaz!
Ambalaj varsa, mutlaka onun içinde bir şey olmalıdır. İşte beden dediğimiz ambalajın
içinde de bir ruh vardır. Gözle göremediğimiz, ama o bedende var olduğunu bildiğimiz…
Kısacası sandalyenin ikinci ayağıdır bu. Ben ruhumun insan ve doğa sevgisiyle dolu olduğunu
düşünüyorum. Denizi, ağacı, çiçekleri ve hayvanları severim. Özellikle de değişik balık ve
kuşları görmekten hoşlanırım. Renklerine bayılırım onların. Bazen denizde özgür bir balık olmak
isterim, bazen de gökyüzünde akrobasi yaparak uçan bir kuş. Doğayla böyle bütünleşirseniz
huzuru bulursunuz bence… Diğer yandan, ruhunuzun çökmesine asla izin vermeyin. Çünkü
ruhun yarası, yerine göre, bedenin yarasından daha ağır olabilir. Depresyona giren kişi yaşamdan
zevk almaz, hatta ölümü düşünür. O nedenle, bana göre sandalyenin asıl önemli ayağı, bize
yaşama sevincini veren ruhumuzdur. Onu korumak da bence en zorudur. Çünkü ruh çok çeşitli
duyguları barındırır. Sevgi, öfke, hırs, keyif, kıskançlık ve merhamet bunlardan sadece bazıları.
Bu ruh nasıl bir şeydir ki birbirine zıt bu kadar çok duyguyu bir arada taşıyabiliyor? Hayret
etmemek elde değil! Sanırım ruhumuzu bu kadar kırılgan ve hassas yapan da bu zıtlıklar. İşte bu
nedenle ben de zaman zaman bunalıma giriyorum sanırım. Neyse ki ben bu bunalımlı dönemleri
kolaylıkla atlatabiliyorum. Çünkü hayatın değerini anlayabiliyor ve yaşamayı, insanları
seviyorum. İnsanları sevmeden yaşamanın olanaksız olduğunu düşünüyorum. O nedenle, bence
ruhunuzu her zaman sevgiyle, özellikle de insan sevgisiyle besleyin ki huzur bulabilesiniz!Etrafınızda sevginizi ve diğer duygularınızı paylaşabileceğiniz birilerinin olması âdeta
zorunludur. Çünkü sonsuza kadar yalnız yaşamak mümkün değildir. Bu da bize sandalyenin
üçüncü ayağını, yani sosyal ortamımız ve sosyal ilişkilerimizi hatırlatıyor. Bence üç ayak içinde
en karmaşık olanı bu. Çünkü sosyal yaşantımız çok hızlı değişiyor, o kadar ki akranlar bile sosyal
ilişkilerini dengelemekte çok zorlanıyorlar günümüzde. Diğer yandan sosyalleşmek insanlara
büyük bir keyif veriyor, kendimizi daha iyi hissedebiliyoruz bu şekilde. O nedenle herkes gibi
ben de sosyal bir kişi olmaya çalışıyorum. Aile, akraba ve arkadaşlarımla iletişimimi canlı tutmak
için çaba gösteriyorum. Teknoloji sağ olsun, cep telefonum ve internet bağlantım varsa tüm
sevdiklerim bana bir tuş mesafesi kadar yakın. Onlarla yazışarak, konuşarak veya canlı görüntülü
olarak görüşebiliyor olmak ne büyük bir mutluluk benim için. Ben de ileride bir mühendis olarak
bu türden cihazlar icat etmek, en azından böyle bir ekibin bir elemanı olmak isterim. Bu kadar
çok bilginin ve farklı düşüncenin var olduğu günümüzde, başka insanlarla haberleşip iletişim
kurmanın sadece bilgi paylaşmak bakımından değil, sosyal ihtiyaçlarımız ve mutluluğumuz
açısından da çok önemli olduğunu düşünüyorum. İyi ki bu sosyal platformlar var! Sosyal olmak
için bu olanaklardan uzak durmayın ve arkadaş ağınızı genişletin bence. Böylelikle sandalye
tamamlanmış olsun.
Artık üç ayaklı sandalyem hazır! Ayakta durabilir ve üzerindeki yükü taşıyabilir. Çünkü
dengesi yerinde. Bedeni sağlıklı, ruhu huzur içinde ve sosyal olarak mutlu. Ben de bu dengeyi
kurduğum ölçüde öyle olacağımı biliyorum. Siz de bunu hatırlayın ve gereğini yapın. Bazen bir
ayak zayıf düşer ve sandalye sarsılır, sonra kendisini toparlar ve yeniden dengeye kavuşur. Bence
bu sarsıntılara alışmalı ve bunlarla başa çıkmayı öğrenmeliyiz. Yeter ki sandalyenin ayaklarından
birisi kırılmasın. İşte o zaman sandalye devrilir. Sağlıklı, huzurlu ve mutlu kalın.
Hikmet Çağan Şahintürk",10.0,4.0,3.0,3.0
2826,Tanrı Zar Atıyor Mu?,,"şehir. Öte yandan da İstanbul. Hayatımın neredeyse tamamını geçirdiğim, milyonlarca güzel
anımın ortağı, onca heyecanın ev sahibi şehir. Sıcak bir yaz sabahı gelen haberle terk edeceğimi
öğrendiğim bu şehirden kopacak olmak beni çok uzun süre düşündürmüştü. Acaba gerçekten
terk etmeli miydim bu şehri? Daha doğrusu, başarabilecek miydim bunu? Arkada birçok şey
bırakacaktım. Ailem, evim, arkadaşlarım, anılarım… Ama yenileri de Ankara’da olacaktı belki?
İşte beni düşündüren şey o “belki” sözcüğüydü.
İhtimaller üstüne yaşadığımız bu dünyada her şey nasıl olur da bir “belki” sözcüğüne bağlı
olabiliyor? Hiçbir şeyi önceden bilemiyoruz. En tutarlı bilgilerden biri olan hava durumu bile
bir “tahmin”. İşte bu tahminlerin üzerine yaşamak insanı gerçekten çok yoran bir şey. Sürekli
bir şeyleri önceden bilmeye çalışmak, hayatımızı bir şans faktörü üzerine yaşamak… Bunlardan
en çok yoranı ise arkadaşlık bağlarının kopma ihtimali. Ortaokuldan liseye geçerken yakın
arkadaşlarımızla birbirimize asla ayrılmayacağımıza, kopmayacağımıza dair sözler veriyorduk.
Ancak lise başladı, bitti ve biz sadece 1 kere görüştük. Bu görüşmede kendi kendime sürekli
“Bu insanlara nasıl dayanmışım ben 4 sene?” diyordum. Çünkü fark etmiştim ki zaman geçiyor,
insan büyüyor ve değişiyor. Ama lisede bunun farklı olduğunu düşünüyordum. Çünkü bu sefer
4 senemi geçirdiğim insanlarla kurduğum yakınlığın daha üst seviyede olduğunu
düşünüyordum. Artık gelecekte de hayatımın içinde olmasını beklediğim insanlardı onlar.
Nitekim üniversite başlangıcında da böyle oldu. Liseye geçişten farklıydı. Arkadaşlarımla hâlâ
çok sık görüşüyor, konuşuyordum. Aradan zaman geçti, sınav dönemi geldi ve bu iletişimin
yavaş yavaş zayıflamaya başladığını, hatta bazı arkadaşlarımla olan iletişimimin koptuğunu fark
ettim. İşte sanırım tam burada “gerçek arkadaş” tanımı devreye girdi. Sağlam olduğunu
düşündüğüm ama zayıf çıkan ilişkilerimin aksine, gerçekten sağlam olan arkadaşlıklarım
günlerimi güzelleştirdi. Neyse ki şans yüzüme güldü ve ihtimallerin iyi kısmı bana denk geldi.
Yakın zamanda okuduğum bir kitapta da bu arkadaşlarımın değerini daha iyi anlamama sebep
olan bir söze denk geldim: “Arkadaşlıkta; görüşülmediği, karşılaşılmadığı ve konuşulmadığı
zaman bile devam eden sonsuz bir diyalog yatar.” (Borgna, sf.29). Olması gerekeni çok iyi
özetliyor bence bu söz. Arkadaşlığı sürekli iletişime bağlamak, bu iletişim kesildiği anda da
bitirmek kesinlikle çok mantıksız bence. Ama beni burada asıl mutsuz eden şey yine aynı soru.
Ya ihtimallerin kötü kısmı bana denk gelseydi?
Üniversitede geçirdiğim bir dönem sonunda anladım ki, arkadaşlar burada geçirilen zamanı
değerli kılan yegâne şey. Onların sürekli yanımda olması sayesinde derslerin yoğunluğu bana
kafayı yedirtmedi. Peki ya olmasalardı? Ya hiç bu insanlarla tanışmamış olsaydım? Geriye
dönüp düşündüğümde fark ediyorum ki hepsiyle tanışıyor olmam o kadar ince detaylar
sayesinde ki… Örneğin bir gün gidip kantinden su alıyor olmasaydım şu an en yakın arkadaşımla
tanışmıyor olabilirdim. İşte buradaki şans faktörü beni her seferinde şaşkına çeviriyor. Ve ne
kadar düşünürsem düşüneyim bu olaydan kurtulamayacağımı fark ediyorum yavaş yavaş. Yani
ne yapacağım? Razı mı olacağım şansımın hayatımı yönetmesine? Sanırım cevap maalesef
evet. Ancak yapılabilecek hâlâ birkaç şey bırakıyor hayat bana. En azından bulunduğum
ortamları daha iyi seçerek, çevremde tuttuğum insanları daha iyi eleyerek hayatım boyunca
benimle birlikte olacak insanları bulma ihtimalim yükseliyor bence. Bu da hayatın bize oynadığıoyun bir açıdan. Zamanında Einstein çok başka bir şeyi açıklamak için demiş olsa da “Tanrı zar
atmaz” demiş. Ben de bunu açıklamak için kendisinin sözünü biraz değiştiriyorum ve
tekrarlıyorum: “Tanrı zar atıyor ve biz de ona göre yaşıyoruz”. Okuduğum kitapta yine çok
güzel özetlenmiş bu durum: “Varoluş duygumuzun neredeyse büsbütün bağlı olduğu sosyal
kişiliğimiz sürekli olarak tamamen şansa bağlıdır.” (Borgna, sf.58). Şans her zaman hayatımızın
içerisinde yer edinmeye devam edecek bence. Sonsuza dek “belki” gibi sözcüklere bağımlı
yaşayacağız. Ama sanırım en önemlisi, bir şekilde yaşamaya devam edebilmek. Çünkü her ne
olursa olsun, yaşamak çok güzel!
Umutcan Kaan Bozan
Kaynakça:
Borgna, Eugenio. Şu Bizim Kırgınlığımız. İstanbul: Yapı Kredi Yayınları, 2018, 1. Baskı.",9.0,3.0,3.0,3.0
8031,BİTMEK BİLMEYEN DOYUMSUZLUĞUMUZ,561683384.0,"etme lüksünü kendimizde bulabiliyoruz? Sorunun, hayatın bize sunduklarında değil de
bizde olduğunu neden idrak edemiyoruz? Ne hikmetse kimse, mutsuzluğuna, kalbinin en
derinliklerine adeta avını bekleyen bir hayvan gibi sinsice yerleşen açgözlülüğünün sebep
olduğunu kabul etmek istemiyor. Peki, insanoğlu denen garip varlık oldum olası mı
doyumsuzdu, yoksa kendini bu hale getiren bizzat kendisi mi?
Geçenlerde alışveriş yapmak üzere gittiğim mağazanın önünde Ankara ayazına
direnircesine ayakları çırılçıplak, üstü başı yırtık içinde, yüzü kirden görünmeyecek halde
fakat yüzündeki kire ve her şeye inat bana ağız dolusu gülen küçük bir kız çocuğuyla
karşılaştım. Bir ona, bir de kendime baktığımda cevabını veremediğim ya da vermekten
korktuğum sorular çoktan kafamı kurcalamaya başlamıştı. Belli ki karnını doyuracak
kadar parası, ayağına giyeceği bir ayakkabısı bile yoktu. Hatta belki de ailesinin onu okula
gönderecek durumu olmadığından çalışmak zorundaydı. Fakat ben öyle miydim?
Üstümde bir gün giyip belki de sıkılacağım giysilerim, elimde her gün bir yenisini
alabileceğimi bildiğim çantamla doyumsuzluğumu tatmin etmek üzere alışveriş yapma
derdindeydim. Bende olup da onda olmayanlara rağmen gülüşüyle içimi ısıtan o kız
çocuğu, servetlerin en büyüğüne, benim arayıp da bulamadığım hatta bu
doyumsuzluğumla belki de hiçbir zaman elde edemeyeceğim mutluluğa sahipti. Benseher şeyimle karşısında o kadar güçsüz ve anlamsız kalmıştım ki… Ne yalan söyleyeyim,
içten içe de bir hayli kıskandım.
İnsanın fıtratında var bir kere doyumsuz olmak. Neye sahip olursak olalım istersek
Karun kadar zengin olalım hep daha yok mu deyip sınırlarımızı zorlamayı seviyoruz.
Çuvallar dolusu paraya, mala mülke, hırsa çok düşkünüz çünkü. Bu kadarı yeter mi
insanoğluna? Şüphesiz ki yetmez, yettiremeyiz kendimize. Hep dahası da olsun isteriz.
Mutluluğumuzu, bu gelip geçici şeylere bağlamakla kendimize en büyük kötülüğü
yaptığımızdan habersiz, bizde sahip olmayanların peşinden sürüklenip gideriz. Çocukken
ailemizin bize alması için uğruna gözyaşı döktüğümüz, oynamaya can attığımız,
gözümüzden sakındığımız oyuncaklarımızla biraz oynayıp hevesimizi aldıktan sonra bir
kenara atmamızla başlayan bu masum serüven, ne yazık ki yerini bitmek bilmeyen para
tutkusuna, ucu bucağı olmayan başarı hırsına, güce bırakarak bizi felakete sürüklüyor.
Elde etmek için kendimizi hırpaladıklarımıza sahip oldukça hevesimiz geçiyor, sonunda da
çabuk sıkılıyoruz. Elimizde olan şeylerin, bizi mutlu etmediğini kavrayınca yeni arayışlara,
bizde olmayan ne varsa ona yöneliyoruz. Bunlar da yetmeyince biraz fazlası, daha fazlası
ve çok daha fazlası. Tıpkı içilen deniz suyunun önce harareti alıp sonra da kana kana su
içme isteği yaratması gibi. Susadıkça içiyoruz, içtikçe susuyoruz. Kendimizi bu kısır döngü
içinde debelenirken buluyoruz. Ama kendimizi bu girdaptan çekip çıkarma konusunda da
pek başarılı olduğumuz söylenemez. Hayatın en içinden bir örnekle durumun ciddiyetini
kavrayabilmemiz olası kanımca. Aç olsak da olmasak da yemek yemeye gittiğimiz yerde
yemeklere saldırmamız dışarıdan ne kadar utanç verici görünse de kaçımız bunun
farkındayız? Günlerce, hatta aylarca yemek yememişçesine dört bir yandan ne görürsek
saldırıyoruz. Sonu ise tam bir hüsran oluyor. Aldığımız gibi geri götürülen o yemekleri
bulamayan binlerce insandan bir haber kendi kendimizi şımartıyoruz. Şükretmek nedir
bilmeden, elimizde sahip olduklarımızla yetinmeyi öğrenemeden, sahip olduğumuz en
değerli varlıkların daha fazlası değil de küçük mutluluklarımız olduğunu kavrayamadan
daha ne kadar bu şekilde yaşayabiliriz ki? Her zaman daha fazlası, daha güzeli, daha iyisi
var fakat hiçbirinin sonu yok. İnsan, bazen de elindekilerle yetinmeyi, küçük şeylerle
tebessüm edebilmeyi, bir çiçeğin kokusunu alıp rüzgârı yüzünde hissederken
açgözlülüğünü yenmeyi başarabilmeli. Emin olun ki bunu başardığımız sürece mutluluk
peşimizden hiç ayrılmayacak!
Yaren Karalök
21601433KAYNAKÇA
Fotoğraf: Erişilen Tarih: 15.03.2018 https://tr.pinterest.com/pin/561683384754467334/",7.0,2.0,2.0,3.0
7699,Diren Asmin Karaca,,"Değişim kavramı yüzeysel olarak düşünüldüğünde insana büyüleyici
gelebilir; fakat işin aslı böyle değildir, çünkü insan doğası gereği değişime
kapalıdır. Değişim, her birimizin hayatındaki korkutucu olan ama aynı zamanda
da kaçınılmaz olan ve zincirleme olarak devam eden bir süreçtir. Bu kitabı
okuduktan sonra, kendi yaşantımda da çoğu kez yaşamış olduğum değişim
hakkında yeni fikirler ve kendime özgü bakış açıları geliştirdim. Özellikle kendi
yaşantımda bazı değişimleri neden yaşadığımı daha kolay anlamama yol açtı bu
kitap.
Sahip olduğumuz düşünceler, davranışlar, hobiler ve çevremiz ne kadar
olumsuz olsa da bize tanıdık gelir ve doğal olarak tanıdık olanla kalmak isteriz.
Bu nedenle değişim kavramı, tanıdıktan uzaklaşmak anlamına geldiği için bizi
korkutur. Çocukken kötü muamele görmüş insanlar, bunun zararlı olduğunu
bilseler bile bu tanıdıklıktan uzaklaşmak istemediklerinden romantik ilişkilerinde
de bunu arayabilirler. Bu nedenle, iki tarafa da zarar veren ilişkide olan çiftler
aslında ilişkinin kötü olduğunun farkındadır; fakat ilişkiyi bitirmek istemezler.
Kendilerine tanıdık gelen bu davranışları romantik ilişkilerinde de ararlar ve
değişmemeyi, daha sağlıklı bir ilişki içinde bulunmaya tercih ederler.
Benim kafamı kurcalayan nokta, insanların ne zaman ve nasıl değiştiğidir.
Her insanın diğerinden farklı bir değişim zamanı olduğunu düşünüyorum.
Sonuçta hepimiz ayrı deneyimler yaşıyoruz. Bazılarımız için değişim, bir travma
sonrası yoğun acı yaşanırken; bazılarımız için de değişmek istedikleri belirli bir
konuda cesaretlerini topladıklarında gerçekleşiyor.
Kendi hayatıma baktığımda kimi zaman değişime karşı büyük korkular
yaşıyorum; fakat aynı zamanda bu zamana kadar kişiliğimin, seçimlerimin ve
hayatımın ne kadar çok değişikliğe uğradığını görüyorum. İnsanın geçirdiği
değişimler bana göre küçük ve köklü olarak ikiye ayrılır. Mesela, sevdiğin rengin
zamanla değişmesi küçük bir değişim iken, yaşadığın bir olay sonucu tüm
kişiliğinin değişmesi köklü bir değişimdir. Hayatımda köklü bir değişikliği 3 yılönce yaşadım. Üzücü ve travmatik bir olayın sonucunda tüm kişiliğimin
değiştiğini söyleyebilirim. Aile hayatında tanık olduğum duygusal şiddet
çoğunlukla bana kötü yönde bir değişim yaşatmış olsa da, aynı zamanda
olgunlaştığım ve daha cesaretli biri olduğum bir değişim oldu benim için. Aslında
değişim dediğimiz şey, büyümenin ve öğrenmenin bir parçası. Bazen bu, benim
deneyimim gibi çok erken yaşlarda başlasa da, yine de gelişimin bir parçası
olarak bakıyorum.
Değişim, sadece eski bir benliği terk etmekten ibaret değil; aynı zamanda
geçmişle yüzleşmek, yanlışları kabullenmek ve bir daha eskisi gibi olmamayı
seçmektir. Böyle bir süreçte kararlı olmak kadar, kendi duygularımıza karşı
anlayışlı olmak da önemlidir ve bu her ne kadar zorlu bir süreç olsa da, değişim
bir kez gerçekleştiği zaman hissedilen özgürlük bir başkadır. Eski bir sayfayı
kapatıp yenisini açmak, insanın kendine güvenmesini de sağlar. Değişim
sürecinin bu yönü benim için en önemlisi, çünkü geçirdiğimiz her değişim, kendi
benliğimizi daha iyi tanıma fırsatı sunuyor bizlere. Aynı zamanda değişim, bizleri
yalnızca kendimize karşı değil, başkalarına karşı da anlayışlı biri hâline getiriyor.
Değişim sürecinden geçtiğimizde, çevremizdeki insanlara daha farklı bir gözle
bakmaya başlıyoruz. Herkesin kendi süreci olduğunu, değişimin herkes için farklı
bir anlam taşıdığını fark etmek, empati gücümüzü arttırır.
Bu yazıyı yazarken şunu fark ettim: Değişimin kendisi, tıpkı hayat gibi bir
yolculuktur. Tamamlanmış ve bitmiş bir süreç değil, bir devinim içerisinde hep
devam eden bir yolculuk bu. Doğa gibi bizler de bir devinimin, sürecin
içerisindeyiz. Ve önemli olan, bu yolculuğa çıkmaya cesaret etmektir. Çünkü
değişime istekli olmak bile başlı başına bir başlangıçtır. Bütün bunlar da bana,
insanın kendisiyle barışıp hayatını şekillendirmesi için gerekli iradeye sahip
olması gerektiğini hatırlatıyor.Kaynakça
- Phillips, A. (2023). Değişimi Anlamak. Ayrıntı Yayınları.",10.0,4.0,3.0,3.0
6891,DÜŞÜNCELER VE AYRILIKLAR,,"ayrılıkları, siyasi fikir ayrılıkları… Herkesin kendine göre mutlaka bir fikri vardır bu hayatta. Bazısı
ailesel alışkanlıklarla kazanılan, bazısı hayatındaki olumlu, olumsuz gelişmelerle benimsenen, kimisi
topluma, iktidara tepki olarak edinilen, kimisi ise gerçekten önce bilgi edinip akıl süzgecinden geçirip
tanıdığın, anladığın, benimsediğin fikirler. Yeni yeni birey olan bir insanın fikir edinmesi ise tamamen
aile yapısına, geldiği kültüre, çevresindeki insanların anlayış ve hoşgörü seviyesine bağlıdır. Fikirlerin
uyuşmadığı noktada ise fikir ayrılıkları devreye girmektedir; aile içi fikir ayrılıkları ki bence en zor baş
edilebilir olan ve toplumsal, kendi çevren içindeki fikir ayrılıkları. Elif Şafak’ın son kitabı Havva’nın Üç
Kızı ise tamamen fikir ayrılıklarını temel alarak kurulmuş bir kitap. Peri’nin önce ailesi içindeki
tamamen zıt iki fikir arasında hapsolması, kimliğini kaybetmesi ve üniversite yıllarında en yakın iki
arkadaşının arasında, ters fikirlerin tam ortasında kalması…
Aile ve çevre arasındaki en büyük fark seçim hakkı bana sorarsanız. Benim bakış açımla
çevreni seçme özgürlüğün sınırlı da olsa her daim elinde olan bir şans ama aileni seçmen için sana
şans verilmiyor. Ben yaşadığım çevrede bir şekilde kendine yer açan, fikirlerini ayrımlara rağmen
benimseyebilen, saygı çerçevesinde eleştiriye sonuna kadar açık bir insanım. Peki ya konu aileye
geçince? Şanslıyım, birbirine her şeyden önce saygı ile bağlı bir aile de olduğum için, dini ya da siyasi
her türlü farklılıkla yan yana, beraber -sadece çekirdek aile değil geniş aile olarak da- yaşayabildiğim
için.
Aile içi fikir ayrılıkları bence iki kategoridedir; biri anlayışa diğeri ise tepkiye dayalı olarak. Eğer
hayatta kendi kararlarını alabilme özgürlüğüne ya da yeterliliğine sahip bir aileden geliyorsan onlar
senin önce her şeyi öğrenip kendi kararlarını vermeni ister, bu yönde destek olur, bunu öğretir. İşte
bu ailelerde çıkar en çok fikir ayrılıkları da ve aslında bu ailelerdeki fikir ayrılıkları hiçbir zaman ailesel
ilişkileri yıpratmayan, yormayan, zarar vermeyen; zenginleştiren, geliştiren ve hatta birbirine
bağlayan ayrılıklarıdır. Asıl sorunsa tepki ile oluşan fikir ayrılıklarının gerçekleştiği ailelerdir; çünkü bu
aileler yeterli hoşgörü, anlayış sahibi olan, bu şekilde eğitilmeyen ve eğitmeyen ailelerdir. Ayrıca bu
yöntem ile bir fikri benimseyen bir insan hiçbir eleştiriye açık olmayan ve oldukça saldırgan tepkilerde
bulunan insanlardır. Sadece ailenin hoşgörüsüzlüğü değil fikri benimseyenin hem kendine hem de
fikirlerine olan güvensizliği de bağlantıları, kişileri yıpratır, o kişinin özgüvenini ve tahammülünü her
geçen gün daha da yitirmesine neden olur.
Peki ya çevresel fikir ayrılıkları? Toplum baskısı, dışlanma korkusu, ikna edilme çabaları… Yine
iki kategoride incelemek en akla yatkın olanı sanırım; yine anlayışa ve tepkiye dayalı olarak. Aynı
ailede olduğu gibi hoşgörü esasında fikir ayrılıkları daha yoğun ama çok daha etkisizken tepkiye dayalı
olan fikir ayrılıkları kişi üzerinde daha fazla etkiye sahiptir. Bu etkiler çoğunlukla olumsuz etkilerdir ne
yazık ki. Kişinin tepki olarak geliştirdiği fikirler her daim tepki almaya, eleştirilmeye ve hatta
saygısızlığa mahkûmdur. İşte tam da bu kişinin toplumdan kendini soyutlamaya başlamasının
nedenidir.
Kuşkusuz ki fikirlerin oluşmasında toplumun da rolü yadsınamaz, aile kadar olmasa da ciddi
bir rol oynar. Dolayısıyla yine fikir ayrılıkları da aile içi olduğu gibi oldukça etkindir insan üzerinde. Aile
içi fikir ayrılıkları daha aktif seyrederken toplumsal düzeyde fikir ayrılıkları daha pasiftir; çünkü aile
çok daha kompakt bir alandır, daha küçük çaplı ayrılıklar bile olsa genellikle kişi üzerinde daha çok
izine rastlanabilir. Toplumsal düzeyde gerçekleşen ayrılıklarsa süreç içinde daha hareketli olsa da
bıraktığı sonuç bakımından çok daha pasiftir. Söz konusu ayrılık aile ve ya toplum düzeyi
gözetmeksizin kişinin reaksiyonları, tahammülü ve en önemlisi kendine olan güveni üzerinde geri
dönülmez izlerin sahibidir. Bilinçli fikirler ve hoşgörüye dayalı tepkiler olumlu yönden geliştirirkenfikirlerimizi, tepki esaslı ayrılıklar ve doğurduğu ayrılıklar bizi sonu olmayan bir kısır döngünün içine
sokar ve sonunda bir arpa boyu bile yol alamadığımızı çoğu zaman fark etmez, inadın kurbanı
olmuşuzdur.",7.0,2.0,3.0,2.0
4413,Aktan Gülbenk 21402384,,"Bir Ekonomik Tetikçinin İtirafları Üzerine Notlar
Sovyetler Birliği’nin yıkılması ve Soğuk Savaş’ın bitmesiyle tek kutup olan
Amerika etrafında toplanan bir dünya; Amerika’nın kurduğu bu imparatorluk
içinde merhametsiz bir şekilde, insanlara acımadan, sadece çalıştıkları ülkenin
çıkarlarını gözeten ekonomik tetikçiler. Veya kendi deyimleriyle “ET”ler. Eğer
yazarın içinde biraz da olsa merhamet ve vicdan varsa bu kitabı neden yazdığına
şaşırmamak gerekir. Amerika’nın, özellikle üçüncü dünya ülkesi olarak anılan ve
insan hakları veya adaletin ne demek olduğundan habersiz ülkelere yaptığı
sömürüler, uzunca bir süre bu sömürüye hizmet eden yazarın vicdanını sızlatmış
olacak ki bu kitabı kaleme almak istemiş. Açıkçası bu şekilde, mutlak güç olan
Amerika’nın politikalarına ve devlet sırrı olabilecek olaylarına değinerek bir
kitap yazmanın da cesaret işi olduğu bir gerçek. Kim bilir, belki de John Perkins
geçmişte işlediği suçların ve günahların acısını yapılan bu zulmü ve sömürüyü
açığa çıkararak hafifletmek istemiştir.
Az çok okuyan herkes, Amerika’nın dünyanın dümenini elinde
bulundurduğunu söyleyebilir. Yine bu kimseler, güçsüz ve yardıma muhtaç
ülkelerin sömürüldüğünü söyleyebilir. Bunlar herkesin dilinde dolaşan
cümlelerdir. Ancak yazarın ortaya koyduğu bu gizli gerçekler, içini
dolduramadığımız cümleleri tamamlamış ve bunları resmi temellere
dayandırmıştır. Açıkçası ben bu kitabı okudukça kimi bölümlerde
düşüncelerimin doğru olduğunu görüp doğru mantık yürütmenin etkisiyle
gururlandım; kimi bölümlerde ise gerçek olmamasını dilediğim türlü caniliklerle
karşı karşıya kaldım. Tamamen kan donduran gerçekler yüzüme vuruldukça
kendimi kötü hissettim.
Bazı insanlar bana dokunmayan yılan bin yaşasın mantığıyla, kendisine
etki etmediği sürece devletlerarası ilişkilerde ne olursa olsun der. Ancak
yaşanan bu olumsuz durumlar herkesi öyle ya da böyle etkiliyor. En basitinden
örnek vermek gerekirse katledilen ormanları söyleyebiliriz. Birkaç kişinin elde
edeceği gelir ve yaşayacağı mutluluk için milyonların hayatı tehlikeye atılıyor.
Bu hepimizi etkileyen bir sorun. İnsanların bu tip sorumsuzlukları güçlülerin bu
şekilde rahat hareket etmesini sağlıyor. Toplumda ortak bir bilinç oluşturmalı veyanlış bulduğumuz veya toplumun genel çıkarlarına ters düşen şeyleri
eleştirmeliyiz, eleştirmekten çekinmemeliyiz. Başımızda bulunan insanların
aslında bizim sayemizde orda olduklarını unutmamalıyız. Onların gücünün
kaynağının biz olduğunu toplumun geneline fark ettirmeliyiz. Ancak ne yazık ki
bu gerçekleşecek gibi durmuyor ve insanların boyun eğişi günden güne artıyor.
Kendimi yazarın yerine koyup onun
yaşadıklarını benim yaşadığımı tasavvur
etmeye çalıştım. Açıkçası bu kadar baskılı
ve yalnız geçen bir çocukluğun beni
motive etmekten çok dibe vuracağını
düşünüyorum. Ayrıca yan yana
yaşadığım, içlerine girdiğim insanlara
ihanet edercesine çalışmalar yapmak,
onların yaşamlarını mahvedebilecek kararları verecek birim olmak
kaldırabileceğim bir şey değil. “Bu kişiler(ET), Dünya Bankası, Birleşik Devletler
Uluslar arası Kalkınma ajansı(USAID) ve diğer yabancı “yardım” kuruluşlarından
büyük şirketlerin kasalarına ve gezegenimizin doğal kaynaklarını kontrol eden
birkaç varlıklı ailenin ceplerine para akıtırlar.”(Perkins, 5). Açıkçası bu şekilde
ahlaki açıdan tamamen yanlış olduğunu düşündüğüm bir hizmeti vermek veya
vermek zorunda olmak psikolojimi tamamen bozar ve beni bundan kurtulmak
için çözüm yolları aramaya iterdi.
Bu kitabı okuduktan sonra bana ilginç gelen ise, ben bu düşüncelerle
boğuşurken birilerinin hala bu işi yapıyor olması. Belki birkaç yüz kilometre
ötemde, belki de dünyanın diğer ucunda. Bu sefer hangi canice amaca hizmet
ettiklerini bilemem ama yaptıkları şeyin “kelebek etkisi” ile benim açımdan da
bir sonucu olabileceğini biliyorum. Muhteşem evlerinde yaşayıp her isteğinin
bir şekilde gerçekleşmesine alışmış insanların emellerine hizmet eden bu
tetikçilerin yaptığı işin bir şekilde beni de etkilemesi içimi ürpertiyor ve
geleceğimden endişe etmeme neden oluyor.
Kaynakça
Perkins, John. Bir Ekonomik Tetikçinin İtirafları. April Yayıncılık, 2014.",8.0,2.0,3.0,3.0
170,Cihangir Mercan,,"Son zamanlarda İslam kimliği şiddet, ölüm ve katliamla özdeşmiş
durumdadır. Ülkemize ve Batı ülkelerine yönelik terör saldırıları ve bunların
sorumluluğun üstlenme biçiminde İslam dinine ait söylemler kullanılması buna
sebebiyet vermiştir. Müslüman olan her birey şu an dünyada korkulan bir
kişidir. Korku, bu bireylerin toplumdan dışlanmasına, damgalanmasına ve
ötekileştirilmesine yol açmaktadır. Türkiye genel itibariyle Müslüman bir ülke
olduğu için bu durumdan uluslararası platformlarda; ekonomik, sosyal ve
politik açıdan zarar görmektedir. Yaşadığımız coğrafya gereği böyle bir kadere
sahip olsak da; Müslümanlara karşı algıyı düzeltmeye en yakın ve Batı tarzı
yaşam tarzına sahip bir ülke olarak üzerimize düşeni yeterince yapmıyoruz.
İskender Pala’nın Mihmandar eserini okuduğumda birilerinin bu sorumluluğu
alarak harekete geçtiğini fark ettim.
Öncelikle kitabın konusunun İstanbul’u fethetme arzusuyla yanıp
tutuşan Eyüp Sultan olmasına rağmen; kitapta İstanbul’un fethinin
Hristiyanlara ait olmasından dolayı olmadığını belirtmeliyim. Yani başka bir
deyişle, Eyüp Sultan, seksenine merdiven dayamış biri olarak; İstanbul’un
başka bir ilahi dine sahip kişiler tarafından yönetildiği gerekçesiyle fethe
çıkmamıştır. Bu şekilde bir motivasyonunun olmamasının sebebi İslam’ın
katliam ve şiddet dini olmamasıdır. Eyüp Sultan’a bu cesareti veren Hz.
Muhammed’in bir hadisidir ve hadis başlı başına işgalden ve katliamdan
bahsetmiyordur: “Konstantinniyye (İstanbul) muhakkak fethedilecektir. Onu
fetheden emir ne güzel emir; onu fetheden ordu ne güzel ordudur.”
Bu kitapta İslam bir kulun, bir elçi sayesinde, yaratıcıyla olan ilişkisini
bence kurgusallaştırmıştır. Başkarakterin kurgunun ötesinde tarihi bir kişilik
olması da eserin inandırıcılığını fikrimce artırmıştır. Eyüp Sultan bütün sefer
boyunca inancından aşkla bahsetmiştir. İstanbul, ona göre İslam’ı daha fazla
hissetmek için bir araçtır. Yazar; Eyüp Sultan’ın yolculuğu sırasında karşılaştığıCihangir Mercan
kişiler tarafından durumunun delilik, bilgelik, cahillik, kutsanmışlık olarak
değerlendirilmesinden çekinmemiştir. Bu çok sesli anlatımda ilginç bir
demokrasi adaptasyonu sezdiğimi söylemeliyim. İslam’ın ne kadar
uygulanmaya geçirilemese de; öğretilerindeki sevgi ve hoşgörüden ötürü
aslında demokratik bir inanç sistemi olduğu tartışılabilir. Ben kitabı okuduktan
sonra bu fikrin aslında o kadar uçarı olmadığını düşünmeye başladım. İslam, şu
anki hâlinden farklı olarak, sorgulayan ve sorgulamayı sevenlerin dini
olduğunun altını çizmek istiyorum.
Yine de İslam’ın bir nevi buyurmasıyla çıkılan bu fetih yolculuğunun
şiddet ve katliamla sonuçlanacağını düşünmek mümkündür. Ancak savaşın dini
ve ideolojik boyutunun kişiler ve kurumlar tarafından oluşturulduğunu
unutmamak gerekir. Hz. Muhammed’in bu sözü müminleri harekete geçirecek
kadar kuvvetli olmasına rağmen, nasıl harekete geçilmesi gerektiğini
içermiyordur. Bu doğrultuda kişinin İstanbul’u fethetme biçiminin bütün
İslam’a atfedilmesinin sığ bir yaklaşım olduğunu düşünüyorum. Nitekim Fatih
Sultan Mehmet’in İstanbul’u fethettikten sonra uyguladığı politika gurur ve
onur vericidir. İşte tam da bu yüzden bu kitapların daha fazla okunup daha
fazla yazılması gerektiğini düşünüyorum. İslam’ın itibarının düzeltilmesinin
ancak bu yoldan geçtiğine inanıyorum.
Sonuç olarak dünyanın pençesinden kıvrandığı terörü tanımlayan
öğelerden birinin de İslam olması rahatsız edicidir. Bunu değiştirmek bizim
toplumumuzun yaşadığı coğrafya ve insanlığa hizmet etme bağlamında
sorumluluğudur. Edebiyat, sinema ve sanat bunun en iyi yoludur çünkü Batı bu
tarz açıklamaların bireyselliğe dayandığı için samimiyetine daha çok
inanmaktadır. Savaşın ve nefretin, damgalamanın ve öfkenin, ötekileştirmenin
ve dışlamanın kimseye faydası yoktur. Düşman olmak aynı bütünün parçası
olan canlılar için söz konusu olmamalıdır. Dünya tarihi düşmanlıkların yarattığı
insan dışı uygulamalarla doludur. Artık insanoğlunun hata yapma lüksü
kalmamıştır. Çünkü bir kez daha yaşanacak bir parçalanma herkesin sonunuCihangir Mercan
getirecek kadar kuvvetli ve benzersiz olacaktır. Bu fikirlerin savunucusu ya da
karşıtı olsanız bile kitabı okuyarak düşünce sisteminizi sorgulamanız gerektiğini
her şekilde inanıyorum. Ön yargının, şiddetin ve savaşın ancak bu şekilde
önlenebileceğine inanıyorum.",8.0,3.0,3.0,2.0
4289,ELİNİN HAMURUYLA HUZUR YARATMAK,,"olarak nasıl etkili olduğumuzu anlarız. Sonuçları olumlu ya da olumsuz olsun tarih sahnelerinin perde
arkasında oyunun bütün akışını değiştirecek roller aldık. Gerek vatanperver tavırlarımızla, gerek
haklarımızı savunma duygusuyla içinde bulunduğumuz durumları yönlendirmekten çekinmedik.
Ülkesini yıkılmaktan kurtaran ve onun dünya lideri olmasını sağlayan I. Elizabeth, ‘Uluslararası İnsan
Hakları Bildirgesi’ni Birleşmiş Milletler Genel Kurulu’na sunan First Lady Eleanor Roosevelt,
Amerika’da otobüste siyahiler için ayrılan kısımda oturmasına rağmen kendisinden kalkmasını isteyen
beyaz bir adama direnen Rosa Parks tarihe yön veren kadınlara verilecek en güzel örneklerdendir.
Kadınlar olarak bizim ‘kaydadeğer işler’ dediğimiz, erkeklerin ‘erkek adam işi’ diye adlandırdığı
büyük işlere kalkıştığımızda hiç tereddütsüz ‘Siz bundan ne anlarsınız, elinizin hamuruyla erkek işine
karışmayın hanım!’ gibi tepkiler alırız. Fakat erkeklerin kendine mâl ettikleri o büyük işlere kadın eli
değdiğinde neler başarabildiğimizi de kanıtlarız. Duruma feminist bir bakış açısıyla yaklaşmak değil,
ama kadınlık içgüdüsü, anneliğin verdiği sorumluluklar, zaman zaman tek başına hayata kafa tutmak,
duygusallığın beraberinde getirdiği güç derken çok mücadele verdik kadınlar olarak. Tıpkı Lübnan’ın
mayın tarlalarıyla çevrili ücra bir köşesinde bulunan küçük bir köyünde, iki dinin kavgası arasında
huzuru sağlama çabasına girmiş olan cesur kadınlar gibi. Kadınların bir toplumun ne kadar önemli bir
parçası olduğunu hatırlatan Lübnanlı cesur kadınlar... Zaten geçmişi Hristiyanlar ve Müslümanlar
arasındaki din çatışması ve savaş yüzünden yıpranmış olan topraklarına bu durumun tekrar
yansımaması için köyün tek televizyonuna sabotaj yapmaları ve gazeteleri yakmaları, arabaları
bozulan dansçı kadınların köyde konaklamasını köyün erkeklerinin dikkatini dağıtmak için bir fırsata
dönüştürmeleriydi savaşı engelleme çabaları. Bu uğraşları yetmeyince de “Daha fazla ne
yapabilirler?” diye düşündürmeden bu iki dinin birbirine olan nefretini köyün erkeklerine unutturmak
için Müslüman kadınların birer Hristiyan, Hristiyan kadınların birer Müslüman gibi davranıp ibadet
etmeleri ise hamurlu elleriyle tutundukları büyük cesaretleriydi.
Büyük işlere girişip, önemli ve olumlu gelişmelerin altına imza atabilmek bir yana, tek amacımız
kadınların da neler yapabildiğini tüm dünyaya kanıtlamak değil. Bütün bu uğraşların altında yatan bir
amacımız var: Sükûneti sağlayabilmek. Kimse bir başkasına ideolojisi, kültürü, dini, yaşam biçimi,
cinsiyeti vs. yüzünden düşman kesilmesin, toplum saygı ve hoşgörüyü esas alsın, önyargılardan
arınsın, bütün insanlar eşit olsun istiyoruz, kısacası biz kadınlar olarak huzur istiyoruz aslında. Bunları
sağlayabilmenin tek yolunu da kadın birliğinde arıyoruz, çünkü bizi en iyi biz anlıyoruz. Kadın
haklarını, cinsiyet eşitliğini savunuyor ve her fırsatta ‘kadın olmak’ı vurguluyor olabiliriz ama bencil
değiliz. Hiç düşünmeden kendimizden fedakârlık edebiliriz sırf yaşadığımız yerde huzur hakim olsun
diye. Yeri gelir Müslümanlar ve Hristiyanlar arasında çıkan çatışmada vefat eden oğlunun ölümünü,
intikam uğruna bir başka Müslümanın canına zeval gelmesin diye saklayan Takla oluruz, yeri gelir
Müslüman bir adama aşık olan ve bunu kimseye anlatamayıp kendi içinde doğruluğunu sorgulayan
Amale oluruz. “Erkekler beceriksiz, onlar anca kargaşayı getirirler” de demiyoruz. Biz sadece şuna
inanıyoruz ki olaylara daha farklı yaklaşabiliriz. Belki de alay edilen özelliğimiz olan o ‘aşırı duygusallık’
emin adımlarla ilerleyebilmemiz için en büyük destekçimiz olduğundandır.
Her ne kadar hafife alınsak da küçücük bir köyde iki dinin de mensupları arasında barışı sağlayabilen
kadınlar varsa aramızda, dünyayı elimize verseler sistemli bir şekilde yönetecek kadar cesur ve
kararlıyız demektir. Eğer yuvayı dişi kuş yapıyorsa ve dünyayı devasa bir yuva olarak düşünürsek,
kadınlar olarak altından kalkamayacağımız bir iş değil bu. Evde çocuklar üzerinde uyguladığımız
aldıklarını yerine koyma kuralını ülkeler üzerinde ‘sömürdüğün toprakları sahiplerine geri ver’ olarak
uygulayabiliriz mesela(!). Hayır ‘erkekler beceriksiz, onlar anca anlaşmazlık çıkarır’ diye değil, biz
inanıyoruz ki hamurlu ellerimizle barışı ve sükûneti sağlayabiliriz.NİLAY TOKSOY
KAYNAK: KİTAP
LABAKİ, NADİNE. PEKİ ŞİMDİ NEREYE? 2011",9.0,3.0,3.0,3.0
6616,Mert Özbayer,,"Her insanın gidip görmek istediği yerler arasından biridir mutlaka Dubai. Özellikle
gezi dergilerinden takip ettiğimiz kadarıyla çok geniş olan plajı, turkuaz rengindeki denizi ve
mimarlık harikası, gökyüzüne kadar uzanan binalarıyla, iş merkezleri ve otelleriyle akıllarda
yer etmiştir. Lüks yaşamın doruklara kadar yaşandığı, insanların bize göre şatafatlı hayatları
olan bu şehirde benzin dışında her şey pahalı. Zaten ben de Devlet Halk Dansları topluluğu ile
bu turne şansını yakalayamasaydım belki de onlarca yıl sonra bu şehri ziyaret edebilecektim.
Her şey kütüphaneye ders çalışmaya giderken gelen bir telefonla başladı. Arayan
Gazi Abi’idi. Gazi Abi bizim dans kursunda Çiğdem Hocanın yardımcısıdır. Yoklamaları alır,
belge işlerine bakar, turneye gidilirken kalınacak oteli ayarlar ve turneye gidecek kişilerin
listesini düzenler. Birbirimizin hatırını sorduktan sonra haftaya turne olduğunu bu yüzden
işimin olup olmadığını sordu. O sıralarda Bilkent hazırlık öğrencisiydim ki bu aslında
zamanımın çoğunun boş olduğu anlamına geliyordu çünkü ben beklemeli öğrenci olmuştum
ve gittiğim kurstaki dersler öğleden sonra bitiyordu. Gazi Abi’nin sorduğu soruya evet
cevabını verdikten sonra beni de listeye yazdığını söyledi, teşekkür ettim ve turnenin nereye
olduğunu sordum gayri ihtiyari. Hiç aklımın ucundan geçmeyen ve hayal bile edemeyeceğim
o cevap geldi ‘Dubai’. Duyduğuma inanamamıştım. Daha ekibin içine dâhil olalı iki ay bile
olmamıştı ve eski dansçılarla beraber turneye gidiyordum hem de Dubai’ye. Yaşadığım büyük
sevinci ve heyecanı tabii bir o kadarda şaşkınlığa ilk o sırada yanımda olan arkadaşım Fatih
tanık oldu. O da ne diyeceğini bilemedi, “İyi kardeşim ne diyeyim, hayırlı olsun.” demekle
yetindi.
Ekipçe Dubai’de sergileyeceğimiz gösterinin provalarını bitirdikten sonra biletler
alındı, otel belirlendi ve gidiş tarihi belli oldu. İstanbul aktarmasından dolayı neredeyse bir
günümüz yolda geçtikten sonra nihayet Dubai’ye ayak basabildik.
Havalimanından çıktıktan sonra çöl ikliminin yarattığı kuru, sıcak havayı hissettik.
Zaman kaybetmeden bizi bekleyen servise binerek kalacağımız otele doğru yola koyulduk.
Yolda gözümüze ilk çarpan kendi aralarında gösteriş yarışı yapan, tüm heybetleriyle yükselen
modern binalar oldu. Biraz yol aldıktan sonra şehrin simgesi aynı zamanda dünyanın en uzun
binası olan Burj Khalifa tüm ihtişamıyla göründü. O kadar uzundu ki birkaç kilometre
uzağından geçmemize rağmen sanki yanı başımızdaydı. Fotoğrafını çekmeye çalışırken
ekrana sığdıramıyorduk. Bu sırada petrol ülkesi olmasından kaynaklanan zenginlikten ötürü
yollardaki çoğu arabanın lüks araçlar, spor araçlar ve motor gücü yüksek ciplerden oluştuğunu
fark ettim.
Otele vardığımızda oldukça yorgunduk fakat gezme isteğimiz ağır bastığı için
üstümüzü değiştirip dışarı çıktık. Hava oldukça sıcaktı fakat nem olmaması bizi bir nebze
olsun rahatlatıyordu. En azından boğmuyordu. Otelin yakınında olan Emirates adlı alışveriş
merkezine gittik. Ankara’daki alışveriş merkezlerine göre oldukça büyük ve şıktı. İçeridekimağazalar bilinen ama lüks mağazalardı. O yüzden çok zaman kaybetmeden çıktık ve Çiğdem
Hoca’nın araması üzerine otele geri döndük.
Gittiğimizde bizi iki cip bekliyordu. Başta ne için olduğunu anlamadım fakat daha
sonra turne boyunca en çok zevk aldığım aktivite olan safari için olduğunu fark ettim. Safari
Dubai’nin arkasında bulunun çölde gerçekleşiyordu. Toyota markalı olan ciplerin iç donanımı
yarış arabalarını andırıyordu ve safari de o araçlarla yapılıyordu. Alana vardığımız zaman en
az kırk araba sıra halinde bekliyordu. Arabadan inip kuma ayak bastığımda şimdiye kadar
gördüğüm en yumuşak kum olduğunu fark ettim. Biraz fotoğraf çektikten sonra tekrar
arabalara bindik ve safari resmen başladı. Sıra halinde birbirini takip eden araçların kumdaki
görüntüsü sanki bir yılanı andırıyordu. Her biri aynı hızda giden araçların kum tepelerini
aşarken ki yaptığı hareketler bile aynıydı. Lunaparkta hız trenine binmiş gibi hissettim. Bu
adrenalin dolu etkinlik uzun uçak yolculuğunun ardına gelince epey yorucu oldu. Bu yüzden
safari bittikten sonra otele döndük ve herkes odasına çekildi, böylece hepimiz ertesi gün için
enerji depolamaya çalıştık.
Bizim zengin Türk kahvaltısına göre daha sade olan kahvaltımız bittikten sonra
dünyanın en büyük alışveriş merkezi denilen DubaiMall’a gittik. İçeride biraz gezdikten sonra
çevresinde Burj Khalifa’nın da olduğu kocaman yapay havuzun yanına geçtik. Burj Khalifa
buradan daha uzun, daha ihtişamlı görünüyordu. Cidden doğa anaya meydan okuyordu
göklere kadar ulaşan uzunluğuyla. Buradaki gezimiz bittikten sonra gösterinin yapılacağı Park
Hyatt adlı tatil köyüne gittik.
Kendine ait golf sahası, limanı olan bu şık tatil köyü son derece nezih ve lükstü. Biz
Türk Hava Yollarının düzenlediği seminer için görevlendirilmiştik. Bu yüzden davetlilerin
çoğu Türk ve Arap iş adamlarından oluşmaktaydı. Gösterimizi sorunsuz bir şekilde bitirdikten
sonra yemek yiyip otele dönüş yaptık. Ertesi gün Ankara’ya dönüş yapacağımızın verdiği
üzüntüyle son gecemizi nasıl değerlendirsek diye düşündük. Son bir kez dışarı çıkıp sahile
gitmeye karar verdik. Saat geç olmuştu ve oraların yabancısı olduğumuz için bir yere
gitmektense yürüyüp etrafı seyretmeyi tercih ettik. Ertesi gün kahvaltıyla beraber kısa ama bir
o kadar eğlenceli turnemiz bitti.
Turistik açıdan insanlarda büyük merak uyandıran çölün üstüne yapılmış bu yapay
şehir aslında kum ve metalden oluşuyor. Petrolden gelen para ile her türlü imkânın sağlandığı
bu şehirde denize girmek ve safari dışında başka yapılabilecek bir şey yok aslında. Son
tahlilde üç gün bu şehir için gayet yeterli.",8.0,3.0,3.0,2.0
2129,Işık Tanışman,,"Bugün yine bulutların üstündeyim. Kendimi ve hayatı anlamlandırmak için çıktığım bu
tepeden çok fazla şeye tanık oldum. Leblebi kadar küçük ama sayısız düşünce, his ve anı,
rüzgârla birlikte ahenkle savruluyor. Aşağıda uzanan sis denizi, pişmanlıkların ve geride
bırakılanların yansıması gibi önüme seriliyor. O an anlıyorum ki, şimdiye kadar çoğu insan,
geçmişi ve ardında bıraktıklarını düşünmekten kaçınmış; belki de bu yüzden o yükler,
semanın üst katlarında saklı. Ne var ki, ne kadar uzaklaşırsak uzaklaşalım, geride bıraktığımız
şeyler havada asılı kalıyor; bir gün tekrar karşımıza çıkmak üzere bekliyor. Tıpkı zamanında
yapılan bir kötülüğün er ya da geç geri dönmesi gibi.Yaptığımız her şeyin unutulduğunu sanıyordum. Meğerse evren, bütün eylemlerin hesabını
ömürlük defterinde tutuyormuş. İşte bunu her anımsadığımda, hayal kırıklıklarıyla raks eden
zihin bulutlarım yavaşça dağılıyor; gökyüzü biraz daha açılıyor. Görüşüm netleştikçe iyiliğin,
tıpkı kötülük gibi, bir iz bıraktığını fark ediyorum. Yalnız, o zihin bulutum dağılınca ileride
beni bekleyen berrak bir gerçeklikle yüzleşmek zorunda kalıyorum. Bulutların Üzerinde
Yolculuk tablosundaki adam misali, bulunduğum yerden kıpırdamadan o gerçekliğe
bakıyorum. Gökyüzü kadar geniş ama izleri silikleşmiş iyiliği arıyorum. Ancak fark ediyorum
ki, iyiliğin saf hâli artık nadir bulunan bir erdem hâline gelmiş; karşılaştığım çoğu insan için
bir pazarlık konusu olmuş. Kimisi iyiliği bir çıkar kapısı olarak kullanırken; kimisi de
başkalarının gözünde yükselmek için onu gösteriş malzemesine çevirmiş. Hatta bazıları,
vicdanlarını rahatlatmak için fedakârlıklarının hesabını tutar hâle gelmiş. Oysa bana göre
iyiliğin tanımı, filozof Immanuel Kant’ın yorumuna dayanmalıdır; yani ödev duygusundan
doğmalıdır. Herhangi bir beklenti olmadan, sadece doğru olanı yapmak gerektiği için
yapılmalıdır. Gösterilmeden, gizlice, sessiz ve sakince…
Artık yalnızca izlemek yetmezdi; bu dünyadaki iyilikle ilgili gözlem ve çıkarımlarımı
doğrulamalıydım. Gerçeğe sadece bakmakla kalmamalı, onunla yüzleşmek için bir adım
atmalıydım. Yalnızca gözlem yaparak da değil, olayların içinde olarak, iyiliğin gerçekten
neye dönüştüğünü anlamalıydım. Bu yüzden bir oyun kurucusu olmaya karar verdim. Özenle
yazıp sahneye koyduğum tiyatro oyunum, tek perdelik bir sınavdı aslında. İyiliği test etmek
üzerine kurgulanmıştı. Perde açıldığında sis bulutu aradan çekiliyor ve herkes, saklanacak bir
yer bulmadan kendi gerçekliğiyle yüzleşmeye davet ediliyordu.
Gelgelelim ilk sahneme: Sabahın erken saatlerinde, buz tutmuş bir yokuşta mahsur kalmış bir
kız rolüne bürünüp otostop çektim. Yüzümde de acınası bir ifade… Bir araç durdu; sürücüsü,
çocuğunu okula yetiştirmesi gerektiğini söyleyerek ricamı geri çevirdi. Ardından bir başkası
yaklaştı, camını hafifçe indirip gözlerimi süzdü. Önce tereddüt etti, sonra “Acelem var”
diyerek hızla uzaklaştı. Ne kadar tanıdık bahaneler bunlar, değil mi? Oysa “Yardım etmek
istemiyorum” demek, kaçamak sözlerin arkasına saklanmaktan çok daha kolay bence. Neden
bunca zahmete giriyorlar ki? Gözlemlediğim kadarıyla çoğu, reddetmeyi yumuşatıp bir damla
vicdan gözyaşlarını bu kıytırık bahanelerle siliyorlardı. Peki ya neden? Belki de asıl mesele,
iyiliğin bir zorunluluk gibi hissettirilmesidir. Sonuçta, kimse bencilliğini açıkça kabul etmeye
yanaşmıyor gibiydi; biri sorumluluklarını öne sürüyor, diğeri ise zaman darlığını bahaneediyordu. Sanki iyilik bir lüks hâline gelmişti. Oysa bu, basit bir bencillikten de öte, insanın
kendini kandırma sanatının bir yansımasıydı.
Otostop çektiğim yolda insan doğasının kırılgan sınırlarını gözlemlerken, birkaç araç daha
geçti önümden. Kimisi cep telefonuna bakarak görmezden geldi, kimisi kaşlarını çatarak
hızlandı. Tam pes etmek üzereyken, eski model bir araba yavaşça yanımda durdu. Cam açıldı,
içinden samimi bakışlı bir adam başını uzattı. “Nereye gidiyorsun?” diye sordu. İşte bu,
senaryoya ait olmayan bir replikti. Fakat o bunu bilmiyordu. Bu, ezberlenmiş bahanelerden
türememiş, içgüdüden doğan bir soruydu. Sonrasında adam tereddüt etmeden kapıyı açtı.
“Hadi, gel. Çok uzağa gidemem ama en azından yokuşun sonuna kadar bırakırım.” dedi. İşte
tam da ihtiyacım olan şey buydu! Küçük ama bir o kadar eski arabasında hafif tedirgin bir
şekilde otururken, arka koltukta bir çocuk olduğunu fark ettim. Belli ki adam, çocuğunu okula
bırakacaktı beni bıraktıktan hemen sonra. Diğerlerinden farklı olarak, ne telaşı ne de vakit
kaybı umrunda gibiydi. O, ne zamanını hesapladı ne de gereksiz bahanelere sığındı. Sadece
bir insana yardım etmesi gerektiğini düşündü ve bunu yaptı. Tıpkı Kant’ın iyilik anlayışında
olduğu gibi.
Perde kapanmadan önce zihnimde son bir sahne daha canlandı. Arabadan inerken son kez o
adama baktım. Gözlerindeki samimiyeti fark ettiğimde anladım ki bazıları için yardım eli
uzatmanın belli bir zamanı yoktu. Bana kalırsa, adamın gösterdiği bu iyilik, bir gösteri değil;
insan doğasında var olan bir içgüdü olarak kendini gösteriyordu. Hesaplanmadan, tartılmadan,
düşünülmeden, tereddütsüz yapılan salt bir refleks…Tıpkı oksijeni solumak gibi, yemek
yemek gibi, varlığı sorgulanmadan gerçekleşen doğal bir eylem. Lakin karşılaştığım
insanların çoğu böyle düşünmüyor, yalnızca koşullar uygun olduğunda adım atıyordu. Bu
yüzden arabadan uzaklaşırken rahatladım mı, üzüldüm mü anlayamadım. Belki de iyiliğin
hâlâ var olduğunu görmek içimi ısıtmıştı; ama aynı zamanda onun nadirleştiğini bilmek de
buruk bir his bırakıyordu. İyiliği anlamak için sosyal bir deney niteliğinde bir oyun
kurmuştum. Peki ya gerçek iyilik, oyun olmadan da var olabiliyor muydu? İşte bunu, benim
kurguladığım sahnede değil, evrenin büyük tiyatrosunun sonraki perdelerinde göreceğiz.
Şimdiden iyi seyirler!
Kaynakça: Friedrich, Caspar David. Wanderer Above the Sea of Fog. 1818. Yağlıboya.
Hamburg Kunsthalle. Hamburg.",10.0,4.0,3.0,3.0
7682,Zaman Avuçlarımızın İçinde Olsaydı,,"denizlerin sonuna yelken açtın mı diye sorsak dünyadan aşağı düşeceğini söyleyip bize
gülerek geçerdi veya 100 yıl önce akşam deniz kenarında oturmuş gökyüzünü izleyen
birine bir gün o aya insanın ayak basacağını söylesek insanın nasıl uçacağını
anlamadığından deli etiketi yerdik sanrım. İnsanlar geliştikçe, yıllar geçtikçe hayal
gücümüz de bizimle birlikte gelişiyor aslında. Hayal ettiklerimiz ulaşmaya çalıştıklarımızın
sınırı ilerledikçe, ilerliyor. Hatta dünyamızla yetinmeyip uzayın derinliklerine bilinmezliğe
bile yelken açtık yıllar geçtikçe. Göktaşlarının gideceği, varacağı, çarpacağı yere kadar
kontrol altına aldık fakat elimizden kayıp giden zamana karşı hiçbir zaman koyamadık. Şu
an ki hayal gücümüzün en ucunda zamanı kontrol etmek, zamanda yolculuk yapabilmek
yer alıyor. Zaman bazen bir salyangozun hareketleri kadar yavaşken, bazen
yakalayamayacağımız kadar hızlıdır. Bazen aynı yerde aynı koşullar altında aynı anı
yaşamamıza rağmen zaman kişilere göre değişir, yani zaman görecelidir. Zaten zamanı
değerini anladıkça biz insanlar rakamlaştırıp, somutlaştırmaya çalışmışız. Bunun sebebi
belki de ona hükmetme isteğimizdir. Zamana karşı koyabilmek, onu yönetebilmek
insanlığın en büyük rüyalarından biridir kuşkusuz. Peki zamanı kontrol edebilsek, onu
istediğimiz gibi yönlendirebilsek nasıl olurdu? Pişmanlıklarımızı düzeltebilmek,
hatalarımızı geri sarabilmek hatta bazı anlara doyamadığımız için onu tekrar tekrar
yaşamak veya Interstellar’da ki gibi gitmememiz gereken yerler için kendimize ‘Kal.’
diyebilmek. Kuşkusuz filmdeki gibi bir sürü hayat kurtulur, bir sürü kötülükler, ölümler
önlenir hatta bazen yeni dünyalara yolculuğa başlarız. Pişmanlıklarımızı birer birer
düzeltiriz, hatalarımızı geri sararız fakat sonra ne olur? Filmdeki bir sahne beni çok
etkiledi, yaptığı bir karardan pişman olup, başka bir zaman diliminde kendini uyarıyordu
yapmaması için. Böyle bir şey mümkün olsa, geçmişte yaptığım tüm hatalar için kendimi
uyarabilsem diye düşünüyorum. Böyle bir durumda insan olmanın tüm özelliklerini
kaybederiz bence. Şu an monoton olarak gördüğümüz hayatlar daha da monotonlaşır,
kusursuz birer robota dönüşmeye başlarız zamanla. Bir adım atmadan önce tüm
kaygılarım kaybolurdu muhtemelen, o stresi ve korkuyu bir daha asla hissetmemek insan
hayatını büyük bir dertten kurtaracağı kesin ama insanlar gerçekten korkuyu, stresi, hata
yapmanın üzüntüsünü hissetmeden var olabilir mi? Boşuna söylenmemiş hatasız insan
olmaz diye sonuçta. Her hatamızı geri sarsak, bizi üzen şeyleri bir bir geri dönüp
düzeltsek herhangi bir bilgisayar oyununda öldükçe yeniden dirilme tuşuna basmaktan
bir farkı kalır mı hayatın? Bir de anılarda sıkışıp kalmak var tabi. Asla unutamadığımız, bir
kez daha yaşamak istediğimiz anılara geri dönmek herkesin hayalidir. Anneannelerin,
dedelerin o eski bayramları tekrar yaşaması, ‘şimdi senin yaşında olsam...’ diye başlayan
cümlelerin gerçeğe dönüşmesi, öğretmenlerin ‘eskiden öğrenciler sizin gibi miydi?’ diye
yakınışlarının bitmesi, kısacası geçmişe özlemi, tüm bu yakınışlara son verirdi zamana
hükmetmek. Fakat bu bizi hayal dünyasında yaşayan bir şizofrenden pek de farklı
kılmazdı bence. Sanki hayal aleminde, kafamızda kurduğumuz hep aynı güzel senaryoları
yaşarmışçasına, bir deliden farkımız kalmazdı sanırım. 2000 yıl önceki balıkçı veya 100 yıl
önceki adam gibi belki de bugün benim tüm bunları düşünmeye hayal gücüm yetmiyor.
Zamana hükmetmek, onu kontrol etmek, zamanda gezinmek bugünkü benim hayal
gücümün çok ötesinde belli ki. Kim bilir belki gelecekti bana, belki benden çok uzun yıllar
sonra insanlığa zaman çok daha basit, kontrol atlına alınabilir kısacası avcumuzun içinden
kayıp gitmeyen bir kavram olarak gelir.
Christopher, Nolan. Interstellar. 2014",8.0,2.0,3.0,3.0
555,Seda İlayda Yağmur,,"Kanıksamak; kabullenmek, çok tekrarlama sebebiyle etkilenmez olmak, alışmak anlamını
taşır(mış).
Bazı kavramları tanımlamayı severim. Belki de bazı şeyleri anlayabilmek için tanımlamam
gerekirmiş düşünürüm. Sanki kavramları, nesneleri, canlıları tanımlarsam hayatı her ne kadar
anlaşılması zor olsa da daha rahat anlayabilecekmişim gelir. Çoğu zaman kendimi tanım yaparken
bulurum, bilhassa yorulduğumu düşündüğüm zamanlarda. Tanım yapmak beni genellikle daha
çok yoruyor olmasına rağmen bu yorgunluk garip bir şekilde bana haz verir. Kavramların içine
dalmak, o çok sevdiğim Karadeniz’in dalgalarına dalmak gibi gelir. Kavramlarda sanki deniz gibi
sürekli keşfedilmeli gibi.
İlk insanı tanımlamak ile başladım çünkü insanım ve sürekli insan ile muhatap oluyorum.
Dertlerimizin, mutluklarımızın ve hayatımızın tümüydü insan. Gerçekten de her şey çok daha
kolay geldi gözüme ve tanımlamaya devam ettim. Bazen tanımlama yapmak beni çok güldürdü.
Mesela insanlık kavramı, insanlar insanlık dendiğinde merhamet, hoşgörü gibi kavramları
düşünürler. Çoğunlukla kötü bir olay karşısında “insanlık ölmüştür” der geçeriz, komiktir bana
göre. Ben daha önce savaşta zulmün en ağırını yapan bir köpek görmedim ya da annesini sokağa
atan bir kaplan veya otobüste fenalaşan genci yolun kenarına bırakıp yola devam eden koyun
sürüsü görmedim. Sanırım hiçbir domuzda yavrusunu cami avlusuna bırakmamıştır. Bu yüzdendir
ki iyi ve kötü olan her şey insanlıktandır ve sanırım yine bu yüzden Azrail en son insanlığın canını
alacaktır. Mesela savaşı tanımlamak da çok yormuştu beni. Açıkça söylemem gerekirse hâlâ da
tanımlayamadım. O kadar tuhaf ki insanlık gibi ölmüyor, dirilip dirilip başka şekillerde tezahür
ediyor ve ben anlam veremediğim bu şeyi tanımlayamıyorum.
Bir yılı aşan bir süredir de “kanıksamak” kavramına takılıyor aklım. Kanıksamak… Geçen yıl
Ürdün’e yaptığım ziyarette temizlik görevlisi olarak çalışan Bangladeşli şeker mi şeker bir teyze ile
tanışmıştım. Ömrümün sonuna kadar o teyzeyi ve bana sorduğu o soruyu unutamam sanırım.
Türkiye’de Bangladeşlilerin olup olmadığını sordu. Ona, “ pek fazla yok, ben hiç görmedim” diye
cevap verdim. Çok şaşırmıştı, gerçekten çok şaşırmıştı! Bana sorduğu soru, “öyleyse Türkiye’de
evlerde temizliği kim yapıyor?”. Bangladeşli teyze hayata temizlik yapmak için geldiğini öyle bir
kabullenmişti ki hayret etmiştim. O günden sonra bir daha o teyzeyi görmedim. Kalmış olduğum
yurdun sahibinin evine geçmişti. Yeni işi orayı temizlemekti, ne de olsa işi temizlik yapmaktı. İşin
en acısı pasaportuna el konmuş olan bu teyze üç kuruş kazanmak için hapiste gibi yaşıyordu,
dışarısı yasaktı. En azından ben yurttayken bu böyleydi. O teyze gitti ama kanıksamak kavramı
benimle kaldı. En son okuduğum kitap hırsızı kitabında Max isimli bir Yahudi genç vardı. Sokakta
insanlar “ heil Hitler” diye bağırırken onun bodrum katından çıkması pek de mümkün değildi. Bir
gece evin normal bir odasında uyuduktan sonraki pişmanlığını yazmıştı. “Ben bir Yahudi’yim ve
yerim bodrum katıdır” diye hayıflanmıştı. Max’de kanıksamıştı işte.
Hayat insana çoğu zaman istemediği, asla başıma gelmez dediği, hayal bile edemeyeceği şeyler
dayatır. İnsanlar bir şekilde tüm bu hayatın çeşit çeşit oyunlarıyla başa çıkmak zorunda kalırlar.Genellikle de hayatın onlara dayattıklarına bir şekilde alışırlar. Haklıdırlar da. Alıştıkları zaman
her şey daha kolay katlanılır bir hale geliyor. Her şey gibi alışmanın da insana kattıkları ve ondan
aldıkları vardır ve sanırım kanıksamak alışmanın en uç noktası ve kattıklarından çok aldıkları var.
İşte bu yüzden benim tanımıma göre kanıksamak, kabullenmek, etkilenmez olmak demek
değildir. Bana göre hayatın insana sunduğu en acı yalandır, koskoca bir yalan.",8.0,2.0,3.0,3.0
6943,Eda Tekin,,"Daha önce kar nasıl yağar düşündünüz mü? Su buharının buz kristallerine dönüşmesi, hepsinin
birleşerek binlerce farklı kar tanesini oluşturması.. Ben tüm bu bilimsel açıklamalardan ziyade karın
saçlarıma Edward Scissorhands’in büyüleyici sanatı olarak yağdığına inanmak istiyorum.Böylece
bizden farklı olanı görebilmek, anlayabilmek ve ardından kabul edebilmek kolaylaşıyor çünkü her
farklılığın kendine has bir güzelliği olduğunun en iyi örneklerinden biridir buzdan heykeller yaparken
küçük beyaz kristalleri havaya karıştırıp bir şehrin üzerine yağdırmak.
Aynı pastel renklere, aynı yapılara sahip evlerin bulunduğu bir mahallede dışarıdan baktığımızda
karanlık, soğuk, yabani hatta ürkütücü görünen bir evin bahçesinden bahsediyorum; sahibi
tarafından güzelleştirilmiş çiçekli, yemyeşil ama dışarıdan bakanın göremeyeceği bir bahçe.
Önyargıyla yaklaştığımız insanlardan bahsediyorum; şöyle bir baktığımız, iç dünyasının nasıl olduğunu
görmediğimiz, içeride neler olup bittiği hakkında bir fikrimiz olmayan, bizden farklı insanlardan.
Saklanamadan ya da gizlenme gereği duymadan farklılığını ortaya koyan, tüm bu sıradanlığın ve
aynılığın içerisinde göze çarpan insanın sırf farklılığından dolayı uyumsuz ilan edilmesi, yabancı
görülüp dışlanması toplulukların çoğunda maalesef hiç yabancı değil. Farklı olanı görmezden gelmek,
varlığını yok saymak ya da onu doğanın bir sapkınlığı gibi görmek, onu itelemek, dışlamak ve sonunda
kendi halinde yaşayacağı yapayalnız, izole bir hayata mecbur etmek yahut farklı olana ilk anda
merakla yaklaşıp, bahçesinin güzelliğine hayran kalıp onu bir anda yüceltmek, koca bir tepenin
zirvesine yerleştirip onun da bir insan olduğunu unutup tanrılaştırmak ve ilk hatasında birden, tıpkı
yükseltildiği gibi, alaşağı etmek maalesef hiç adil de değil.Filmi her izleyişimde kendimi Edward’ın yerine koyar; uyumsuz, eksik, tamamlanmamış ve dünyaya
ait olamamış hissederim; kendi iç dünyama kapanır, bahçemde sıkışırım. Kimsenin beni anlamadığı,
istemediği bir dünyada yaşamak istemez, sanat eserleri üretemezdim. Benim düşüncemin aksine
diğer insanlardan uzak, münzevi bir yaşam tarzı Edward’ın hayalgücünü besleyip, yaratıcılığını ve
yeteneklerini dehasıyla birleştirdiğinde pek çok güzelliğin ya da sanat eserinin oluşmasını sağlar. Tabii
bu güzellikleri görebilecek bir başkası yoktur çünkü onun kabul edilemeyen farklılığı bir tehlike, bir
silah, yaklaşılmaması gereken yabancı bir madde ya da varlığı gereksiz, değersiz bir hiç olarak
görülmektedir. Oysaki ellerini ağaçları budayarak, buzu yontarak heykeller yapmak için kullanırdı,
onları keskin bir bıçak, bir silah olarak görmeden, böyle görmeyi tercih etmeden, güzelliği
yeğlemekten. İnsanların bunu fark edebilmesini, ona ve sanatçı ruhuna değer vermesini çok isterdim.
Edward’ın makas ellerini gerçek bir insan eline dönüştüremeden, Edward’ı tamamlayamadan ölen
ama onu makas elleriyle, farklılığıyla güzel yapan mucidin ise icat ettiği makineler ve robotlarla izole
bir dünyada yaşadığını düşündüğümde onu da farklı biri olarak görüyorum hatta bana tanrıyı
anımsatıyor. Mekanik bir düzene, işleyişe sahip makineleriyle yaşamaktayken aklına kalbi olan bir
robot yapmak geliyor ve Edward’ı yaratıyor, ona kitaplar okuyor; doğruyu ve yanlışı, görgü kurallarını
öğretiyor ta ki bir gün gidene kadar. Sanki tanrı bir gün insanı yaratmış, her birine farklı bir özellik, bir
güzellik katmış ve bir yönünü ‘’eksik’’ bırakmış, onu eğitmiş ve neler olacağını izlemek için gitmiş gibi.
Sanırım insan bu yüzden bir arayışta. Tamamlanmak için, eksik kalmamak için aşık oluyor, düşünüyor,
felsefe yapıyor, buluşlar ve sanat yapıyor, kendinden bir iz, bir parça bırakmak, hatırlanmak için
çabalıyor. Tüm bu çabaların yarattıkları ise bizi ‘’tamamlanmış’’ yapıyor ya da bir başka deyişle bu
arayışta bulduğumuz şey her ne ise içimizde var olan gizli bir mücevher, eksik olduğunu sandığımız,
tüm farklılıklarımız.
KAYNAKÇA
Tim Burton, Denise Di Novi (Yapımcılar),Tim Burton (Yönetmen). (1990). Edward Scissorhands [Film].
ABD.Görseller Pinterest adlı siteden alınmıştır.",9.0,3.0,3.0,3.0
1023,Tunya Irkad,,"Hayatımdaki engellere isyan etmediğim bir günüm bile olmaz. Her insan gibi elimden
geleni yapmak istediğim, fakat olanaklarımın kısıtlı olduğu zamanlar çok sinirlenir ve
kızarım. İnsanoğlu pes etmeye çok yatkındır. Bir pes etmeye görelim, hemen hayat
enerjimiz düşer ve kendimizi güçsüz hissederiz. Bu psikolojiyle birlikte, elimizde olan o
kısıtlı olanakları da düzgünce kullanamaz hale geliriz. Kısacası afallamaya başlarız. İşte tam
o anda, yanınızda güç alabileceğiniz, tutunabileceğiniz, eğer üzgünseniz omzuna başınızı
yaslayabileceğiniz birine ihtiyaç duyarsınız. Bu kişi size belki istediğiniz olanakları
veremeyebilir ama sonra bir şeyin farkına varırsınız. O da asıl sorunun aslında
olanaklarınızın kısıtlı olması değil, biraz daha fazla cesarete ihtiyacınız olmasıdır.
Bazı sorunları veya engelleri karşımıza çıkaran esasında bizizdir. Bazen kendimizi bir sınıfa
koyarız ve o sınıfın özelliklerinden kendimize bahaneler üretmeye başlarız.
Örneğin, cinsiyetimizin bizim fiziksel gücümüzü azalttığını düşünür, bir kenara çekilir, belki
de hiç denemeden kendimizi ön yargılarımızla ve bahanelerimizle baş başa bırakırız. İşte bu
ilkine nazaran daha zor bir durumdur bence. Çünkü böyle durumlarda elinizden bişey
gelmediğini düşünür ve kendinizi suçlamaya başlarsınız.
Elinizde olmayan sebepler kimi zaman sizi farklılaştıran sebeplerdir ve genellikle insanoğlu
farklı olanı değil alışıldık olanı sever. İnsanoğlunun en sevmediğim özelliklerindendir bu;
sürü psikolojisi. İnsanoğlu çoğunluk nasılsa, bireyler de öyle olsun ister. Eğer böyle bir
durumun içerisindeyseniz kendinizi yargılamakla kalmazsınız, bir de bilinçsiz insanlar
tarafından yargılanırsınız. Örneğin, eğer fiziksel bir engeliniz varsa insanların meraklı ve
anlayışsız olmasından kaynaklanan bir sürü bakışa maruz kalıverirsiniz. Bu bakışlara
alışmak imkansızdır. Bu bakışların ardından da kendinizi bir güzel ezilmiş gibi
hissedersiniz. Artık pes etmenin son safhasındasınızdır. İşte o an elinizden tutacak insan her
şeyin gidişatını değiştirir. Ya sizi yılmaya sürükler ya da ayağa kaldırıp yolunuza devam
etmeniz için size destek olur. Bu yüzden doğru zamanda, doğru insanın yanınızda olması
çok önemlidir.Doğru insan sizin içinde bulunduğunuz koşulları geçmişinde deneyimlemiş ve bu koşulları
en iyi şekilde değerlendirebilmiş insandır. Bu insanı maalesef siz seçemezsiniz ya da
bulamazsınız. Ama ben - biraz da mistik şeylere inandığım için- temiz kalpli insanları doğru
insanın doğru zamanda bulduğuna inanıyorum. Bence her zaman içimizdeki güzel ve
samimi duygular karşılığını alır. Çünkü bu duygular pozitif enerjiyi çağırır ve ihtiyacınız
olan kişi hemen yanınızda beliri verir. Buna ister Polyanna’ cılık deyin ister başka bir şey.
Böyle düşünmek beni mutlu ediyor.
Bu doğru insanlar olayların seyrini değiştirdiği gibi sizi daha güçlü yapmakla da kalmaz
kişiliğinizi baştan değiştire de bilir. Hatta yeteneklerinizin farkına varmanızı da sağlar bir
güzel. Böylece korkularınızı tamamıyla yener, başarıya doğru adımlarınızı içiniz rahat bir
şekilde atmaya başlarsınız. Bu yüzden bu doğru insanlar sabırlıdır. Değişimin genelde
zaman aldığını bilirler.
’’Yerdeki Yıldızlar’’ adlı filmdeki harfleri ve sayıları
algılama problemi yaşayan küçük Ishaan’ ın da
hayatının yönünü başarıya doğru yönelten doğru insan
Ram Shankar oldu. Ona güçsüz taraflarıyla nasıl
savaşabileceğini öğreterek hayatının değişmesini
sağladı. Herkesin umutsuz vaka gözüyle baktığı ve
aptal muamelesi yaptığı bu çocuğu ailesi ya da
arkadaşları değil, hayatında ilk defa tanıştığı bir insan
anladı.
Gerçek şu ki, bazen insanoğlu pürüzsüz bir hayat ve o
hayatın içinde de pürüzsüz insanlar ister, farklı olmaktan korkar ve öyle insanları da
sevmezler. Herkesin mükemmel ve sorunsuz olması insanoğluna en harika şeymiş gibi
gözükür çoğu zaman. Fakat gerçek şu ki nsan kendi pürüzlerini göremeyecek kadar kör,
fakat başkalarınınkini görecek kadar açıkgözlüdür. Aslında bütün bu anlayışsızlığın ve
bencilliğin sebebi hayatımızda en unutmamamız gereken gerçeği, aklımızdan silmiş
olmamızdır; Hiçbirimiz kusursuz değiliz ve kusurlarımızı örtecek birine değil, onları
kabullenip bizim hata yapmamamızı sağlayacak birine ihtiyacımız vardır.
Tunya Irkad
Kaynakça
Fotoğraf1: http://www.logware.com/
Fotoğraf2: http://www.bobzukis.com/",9.0,3.0,3.0,3.0
829,HAKİKAT YANILGISI,,"kırıklığına uğratır. Ikincisi çünkü hakikat genelde çıkardan yoksundur.
Üçüncüsü hakikatin asla doğru görünümü yoktur- yalanların çoğu çok daha iyi
hazırlanmıştır. Dördüncüsü, çünkü hakikat yaralar.’ (sayfa 52)
Böyle açıklıyor Bayan Ming tüm yalan söyleme sebeplerimizi. Aslında bu kadar net
bir şekilde karar verilebilen çok az şey var sanırım gerçeği gizleme karşısında. Yalan
söylemek, gerçeği gizlemek bunlar neredeyse aynı kavramlardır. Yüzyıllar boyunca
belli bir aşamada bunun yanlış olduğu düşünülse bile bu olayın günlük
uygulamalarında kendimizi şüpheye düşmüş, neyin doğru, neyin yanlış olduğunu
bilmezken bulabiliriz.
Bu konuda benim belli bir kararım yok ne yazıkki. Yalan söylemek ya da gerçeği
gizlemek maalesef her zaman yanlış bir şeymiş gibi gelmiyor bana. Küçük bir çocuğa
kedisinin öldüğünü söylememekte bir yalandır ancak kimse çıkıp bunun affedilemez
bir şey olduğunu savunamaz. Bu kadar gri bir alandayken yalan söylemenin hangi
derecelerini asla kabul edemeyecek hangi derecelerini kedi örneğindeki gibi
yumuşak karşılayacağımı bilemezken bu konuya çok değinmeyeceğim. Değinmek
istediğim konu insanların neden gerçeği gizlemek gereği duydukları. Bunun sebebi
bir çok insanın hayatlarındaki bazı şeyleri hayallerine uydurma istekleri. Kötü giden,
planlananın dışına çıkan durumlarda eğer mutlu son olmayacağı kesin değilse
hepimiz umut ederiz. Her şeyin düzeleceğini, birden bire beklediğimiz şeylerin
gerçekleşeceğini, aslında şu zamana kadar yaşadığımız sorunların birdenbire
çözümleneceğinin hayalini kurarız. Ne yazık ki her zaman hayal kuramıyoruz. Bazen
yaşadığımız olay her neyse bunun iyi bitmeyeceğini önceden anlıyoruz fakat her
zaman buna kendimizi hazırlayamıyoruz. Bunun yerine gerçeği kurduğumuz hayale
yani kurguladığımız senaryoya göre çarpıtmaya çalışıyoruz. Bazen bu çarpıtmayı
içimizde yaşayıp kendimizi kandırmayı seçiyoruz bazense bunu ileri götürüp
karşımızdaki insanı hayal ürünümüze inanmaya itiyoruz. Bu durum bizi
gerçeklikten uzaklaştırıyor. Bunu ne kadar sık tekrarlarsak o kadar hayattan kopup
kendi küçük ama mutlu dünyamızda yaşamaya başlıyoruz. Bir süre sonra
gerçeklikte yaşanan olaylar bizi daha sert karşılamaya başlıyor ve içinde
bulunduğumuz durum sonsuz bir döngüye giriyor. Bu döngüden kaçmaya çalışsam
dabazen kendimi bu döngünün içinde buluyorum. Karşımdakine değil ama kendime
küçük yalanlar söyleyerek gerçek dünyayı çarpıtmak daha kolay geliyor. Bunu
sadece kendimde değil çevremde ki insanlarda da sezinliyorum kimi zaman. Zaman
yönetimi sırasında bir çok görevi kısa bir zaman diliminde yapabileceği konusunda
kendisini kandırıp sonunda planlar (daha doğrusu hayaller) gerçeklikle
örtüşmeyince daha büyük sorunlarla yüzyüze gelen arkadaşlarım bu durumdan çok
muzdarip. Her ne kadar bundan sonra gerçeği olduğu gibi kabul edeceğiz desek bile
bu söylem bile gerçeği kendi amaçlarımız doğrusunda çarpıtmak yani bu söylem de
bir yalan. Bence insan her zaman hayal kurar ve umudu tükendiği noktada kafanız
sizi rahatlatmak için çarpıtmalar yapar. Bunu 15 yaşımda da yaptım, şimdi de
yapıyorum ve sanırım bundan uzun yıllar sonra da yapacağım. Bu noktada önemliolan insanın kendisine bir sınır çizebilmesi. Örneğin hangi noktada hayal kurmayı
bırakıp kendisine yalan söylemeye başladığını tespit etmesi ya da hangi aşamada bu
olayın kendisine zarar vermeye başladığını anlaması gibi.
Dünyada bir canlının sahip olabileceği en büyük zenginlik hayal gücü. Bunu bizi
iyileştirdiği, hayatımızı güzelleştirdiği ölçüde kullanmak en mantıklı şeylerden biri
ancak nasıl ilaç ve zehirin ayrımını doz belirliyorsa, bunun iyi ve kötü yanlarını da
bizim bunu ne ölçüde kullandığımız belirler. Bu yüzden Bayan Ming gibi gerçeği ne
ölçüde çarpıtmaya çalışırsak çalışalım bazı şeylerin her zaman farkında olmamızda
yarar var.
Kaynakça:
Bayan Ming’in Hiç Olmayan On Çocuğu / Eric Emmanuel Schmitt( Doğan Kitap 2016 )",8.0,2.0,3.0,3.0
7614,Halil İbrahim Kavak,,"Kitabı elime almış inceliyorum. Kapakta puslu bir hava, zar zor seçilen
bir dağ var ufukta. Yürümekten bitap düşmüş bir bedenin gözlerinden
görüyorum sanki. Soğuktan sulanmış bir çift gözden... Sanki ""hayat"" denen
yolculuğun son evresi gibi. Tırmanılacak son yer gibi duruyor karşımda bu
yüce cebel. Adı üstünde: Son Dağ. İlk sayfaya geçiyorum vakit kaybetmeden.
""Ve kelimeler
Son dağa sırtını yaslamış
Bakmakta yer yüzüne."" (s.15)1
Bir başlangıçta mıyım, sonda mı, kestiremiyorum. Kestirebildiğim tek şey
herkesin politik diye eleştirdiği bu kitabın hayatın anlamına dair bir şeyler
içerdiği. Bir bebeğin doğarken yaşadığı çaresizlikten, bir ihtiyarın ölürken
yaşadığına kadar...
Kitap boyunca dağ sembolü dimdik duruyor karşımda. Kendi
dağlarımı düşünüyorum, kendi zorluklarımı. Milyar yıllık bir varlığın içinde,
bir yüzyılın beşte biri kadar yaşamış bir insanım diyorum. Neyim olabilir ki
benim? Ne hakla dertlerimi anlatırım gecelere, taşa, ağaca, toprağa? Ne
hakla yakınırım dağlarımdan? Cevabımı arıyorum geçerek sayfaları birer
birer:
""Söylenmeyen
Kavakların hışırtısında kaybolup gidendi
Kanımızda kıpırdayandı söylenmeyen.
Ama öyle geç
Öyle geç ki,
Artık o dağı yürüsem de
Yok kimse."" (s.33)2
1 MATUR, Bejan. Son Dağ. 2015.
2 MATUR, Bejan. Son Dağ. 2015.Söylemek lazımmış diyorum demek ki. Konuşmak lazımmış. Dünya da
benimle dertlenecek değil ya! Nasıl ki mutluluğu, heyecanı paylaşıyorsak;
acıları, kederleri, çaresizlikleri de paylaşmak lazımmış. Rüyalardan ibaret
bir hayat, rüyanın kendisiymiş meğer. Hayatta kabuslar da varmış. Korku
varmış hayatta. Şairin deyimiyle seninle büyüyen, senden uzaklaşmayan bir
korku varmış.
Kitabın büyüsünü zar zor dağıtıp etrafıma bakınıyorum birkaç
saniyeliğine. Kapta birkaç tane kuru incir, ahşap bir çalışma masası, ben
klavyeye dokundukça titreyen su... Dünya bundan ibaret değil midir zaten?
Durgunluktan ibaret değil midir? Ona can veren, onu hareketlendiren biz
değil de kim? Güneşin şehrin ötesinden doğuşunu görmese bu gözler, kim
manzara diyecekti ona? O son dağa kadar onlarca dağ olmasa, tüm bu
karanlık hayatlar ve aydınlık hayaller ne uğruna? İşte bunları çağrıştırıyor
bana bu kitap. Bu soruları doluyor sarmaşık gibi beynime. ""Sen, varsın!""
diye haykırıyor gözlerime bakarak, ""Sen varsan var bu dünya."" diyor.
Benliğimi hatırlatıyor bana; tüm dertlerimle, korkularımla, geçmişimle ve
geleceğimle barıştırıyor beni. Sahrada bir serap peşinde koşmaktan
vazgeçiriyor. Bir lavanta tarlasıysa hayatım, artık buram buram lavanta
kokuyor. Sessiz bir dinletiyse eskiden, artık tınıları duyuluyor.
Benimseyemediğim tek bir korku kalıyor içimde. Son dağın korkusu...
Hayatın her evresini birer birer geçerken, tırmanıp tekrar inerken
dağlardan; her seferinde karşıma yeni bir dağ çıkıyor. Her biri öncekinden
yüce dağlar... Sonu görünmeyen bir yol bu; ne zaman, nerede, nasıl biteceği
bilinmeyen bir yol. Tırmanırken bilemeyeceğim o dağın son olup
olmadığını. O dağın arkasında başka bir dağ barındırdığından emin
olamayacağım hiçbir zaman. Ancak sonsuza kadar gitmenin bir yolu var
elbet. Dünyaya imza atmanın bir yolu var. Bedenle değil belki ama isimle,
ruhla ölümsüzleşmenin bir yolu var. Bir söz veriyorum kendime: Bastığım
kara öylesine bırakacağım ki ayak izlerimi, rüzgarla durmadan taşınacaklar
ileriye doğru. Bir dağdan diğerine savrulup konacaklar her seferinde. Tıpkı
şairin dediği gibi:
""Çünkü ölümden daha büyük
Bir yol var önümüzde
Artık karları bağışlıyorumKışta tükenen soluğu, gidişi
Artık her şeyi bağışlıyorum."" (s.144)3
Kaynakça:
Matur, B. Son Dağ. İstanbul: Everest Yayınları.
3 MATUR, Bejan. Son Dağ. 2015.",10.0,4.0,3.0,3.0
4687,Düşlerin Sınırı,,"çimlerde otururken bir arkadaşım eski şarkılar açtı. Eski şarkılar demişken zaten en
büyüğümüz 19 yaşında, bizim kuşağımızın eski şarkıcıları: Tarkan, Mirkelam... Bize
çocukluğumuzu hatırlatan şarkılardan bahsediyorum yani. Bizde “nostalji” uyandıran
şarkılarla bir süre vakit geçirdikten sonra fark ettim ki, çevremdeki hemen hemen tüm
insanlar çocukluğunu özlüyor. Peki tam olarak neyi kastediyorum bu herkesin
dilindeki “çocukluğu özlemek” deyişini kullanırken?
Elbette çocukken sevdiğimiz insanlara daha yakındık, her şey oyundan
ibaretti, ders çalışmamız ya da ödev yapmamız gerekmiyordu. O günlerin özlenmesi
elbette ki normal. Ancak bu özlemin sebebi bu kadar basit olmamalı çünkü bunlardan
daha kıymetli şeylerin yokluğunu hissediyoruz büyüdükçe. Peki şöyle düşünsek,
çocukluktan bu yana kaybettiğimiz en değerli şey ne? İlk aklıma gelen klasik cevap:
hayal gücü. Çocukken uydurduğumuz türlü türlü oyunlar, sorduğumuz tuhaf sorular...
Daha 18 yaşındayım ancak bunların hiçbirini o günlerdeki yaratıcılığımla yapamam.
Yitirdiğimiz “düş gücü” bununla da sınırlı değil, zaman geçtikçe düş kurmak
için gerekli olan cesaretimizi de kaybediyoruz. Günümüze ve kendime döneyim, belki
de biraz daha gerçekçi olmaya başladığım için, hayal kurarken çocukluğumdaki gibi
cesur ve özgür davranmıyorum; kendimi bunu yaparken sürekli kısıtlıyorum.
Küçükken en büyük hayalim ressam olmaktı fakat artık biliyorum ki beceremem, bu
konuda yeteneğim yok. Hayallerimi hayatın gerçekleriyle yüzleştirmeye başladığım
için çok fazla hayal kurmuyorum artık. Kurabildiğim en cesur hayal dünyayı gezmek,
belki iyi bir yerde çalışmak ve hatta en acınası olanı: istediğim mesleği yapabilmek.
Ne var ki, kendimi bu sebeplerle uçuk düşler kurmadığıma inandırdığım bir zamandaokuduğum Huzursuzluğun Kitabı isimli eserde şu cümleyle karşılaştım: “Çaba sarf
etmek bir suçtur, çünkü her eylemle bir düş ölür.” (Pessoa, sf.382)
Bu cümle o zamana kadar tanımladığım “hayal kurmak” ile temelden çelişiyor.
Büyüdükçe yaratıcılığımın ve cesaretimin azalması yetmezmiş gibi “düş” ile “hedef”
sözcüklerinin anlamını dahi karıştırdığımı fark ediyorum. Düşlerimin gerçek olması
gerektiği gibi saçma bir fikre kapılmışım, bir de bu yüzden kendimi kısıtlamışım
sürekli hayal kurarken. Oysa ki hayal, gerçeğin zıddı konumundadır çoğu zaman.
Üstelik Pessoa, düş ile gerçeğin ayrımını çok keskin yapmakla birlikte, düşleri
gerçeklerden çok daha üstün bir yerde konumlandırıyor.
Yaşanılmış şeylerin bir sınırı vardır ama yaşanılmamış, yaşanılamayacak olan
sonsuzdur. Dolayısıyla gerçeklere çektiğimiz duvarları hayaller için de çekemeyiz.
Aynı şekilde hayatımızdaki gerçeklikte biz hariç söz sahibi olan insanlar vardır.
Örneğin meslek seçerken ülke şartlarını göz önünde bulundururuz. İnsanlarla
ilişkilerimizde karşımızdaki insanın tutumu da en az bizimki kadar önemlidir.
Düşlerdeki gerçekliğin ise tek sahibi biziz, onu yaratan da şekillendiren de yalnızca
biz olabiliriz. Öyleyse diyebiliz ki, düşler yalnızca kurucusuna ait olan özgür
alanlardır. Sınırlı dünyamızın sınırlı gerçekliğiyle karşılaştırınca, düşleri eylemden
üstün tutan Pessoa’nın haklılığını kavrıyor insan.
Peki benim anlamını bile yanlış bildiğim düş ne anlama geliyor? Yine Pessoa,
Şeytanın Saati isimli öyküsünde şöyle tanımlıyor düşleri: “Her zaman kendisi olarak
kalan tek şey düşlerdir. Onlar bizim, içine doğduğumuz, her zaman doğal ve kendimiz
kaldığımız o parçamızdır.” (sf.68) Öyleyse üzerine ben de bir ekleme yapmak
istiyorum: Kaybolduğumuzda bize kendimizi hatırlatan, kendimize geri dönmemizi
sağlayan şeylerdir düşler. Yani biz kendimizden ne kadar uzak kalırsak kalalım,
düşler bize en yakın parçamızdır her zaman.Böyle tanımladığımda fark ediyorum ki, elimde Pessoa’nın tanımıyla düş
diyebileceğim bir yok bunca geçen zamana rağmen. “İyi bir düşçü uyanmaz.” (sf.69)
aynı öyküdeki başka bir cümle. Kendime düşçü diyemem ancak artık kestirebiliyorum
yazarın neden bahsettiğini; hayal kurmanın bir kuralı, formülü ve zamanı yok. Bir
düşçü olmak isteyen ilk başta düşünden uyanmasına gerek olmadığını bilecek, sonra
kimsenin kısıtlaması olmadan gezinmeye başlayacak hayallerinde.
Yeşim Köseoğlu
Kaynakça:
Pessoa, Fernando. Huzursuzluğun Kitabı. İstanbul: Can Yayınları, 2016. 22. Baskı
Pessoa, Fernando. Prensin Ölümü ve Şeytanın Saati. İstanbul: Sel Yayınları, 2018.
1. Baskı",9.0,3.0,3.0,3.0
5565,MODERN BİR ŞEHRENGİZ,,"Sevgili Zülfü Livaneli’nin aklını böyle bir soru kurcalamış olmalı ki bu öyküyü yazmış, benim de ilk
Livaneli deneyimim olan Gölgeler öyküsünü. Bu İstanbul yazarları ve şairlerin kendilerini değil de
gölgelerini konuşturmuş hikâyesinde. Asıllarının yansımalarını, bugüne, bize kalan eserlerini… Bunun
için de kendi isimleri yerine hayatlarının bir zamanında kullandıkları mahlasları kullanmış. Şimdiki
İstanbul’da -karmaşanın ve o şiirlerden eser kalmamış şehrin ortasında- hasbihal edip özlem
gidermişler. Maalesef ki ben büyük bir edebiyat hayranı değilim, o yüzden yazarlar ya da mahlasları
hakkında pek bir bilgim yok ve kitaptaki bazı ifadeleri anlayamadım. Benim gibi bilgisizler için biraz
yorucu bir kitap, fakat edebiyata ilgisi olanların yorulmadan okuyacağını düşünüyorum. Bu arada itiraf
etmeliyim ki kendi ülkemin şairini, yazarını vakit bulup da öğrenmediğim için ziyadesiyle utandım.
Hikâye fazlasıyla metaforla dolu. Her bir mekân ya da insan başka bir şeyi hatırlatıyor.
Hikâyenin başında “gölgelerimiz” Konstantiniye Otel’de bir etkinlik için bulunuyorlar. İçerisi yüksek
sosyete insanlarla dolu. Gölgelerimiz insanlara yanaşıp bir iki kelam etmeye çalışıyor ama nafile… Ne
seslerini duyurabiliyorlar ne de kâle alınıyorlar. Sonrasında İstanbul sokaklarına inip insanların arasına
karışıyorlar, İstanbul’un insanını işliyor, İstanbul’un insanını anlatıyorlar. İyi ki de öyle yapıyorlar.
Konstantiniye ’den kurtulup kendi İstanbul’larına kavuşuyorlar. Kendi hikâyelerini de anlatıyorlar.
Hapiste geçen ömürler, karnı sırtına yapışsa da beş kuruş kazanmadan yazmaya devam edenler, kaç
kadının aşkını ömrüne sığdıranlar… Daha neler neler!
Hikâyede şairlerimiz anlaşılamamaktan yakınıyorlar. Şimdiki insanlar o şairlerin dertlerini,
davalarını sığdırdıkları mısraları anlamıyorlar. Livaneli ne kadar da haklı! Ekmek kavgası, aşkın
dizelerde şekillenen bin bir hâli, şehrin kelimelerle yapılmış resmi artık zihinleri doyurmuyor. Okumak
ve o narin dizeleri hissetmek artık milletin işi değil. Günün anlamsız ritminde uyuşmuş beyinlerimiz
hayatta kalmamız için yetiyor ve kâfi geliyor. Modern dünyanın oluşturduğu uyuşmuş bir beynim
olmasına rağmen kitapta birkaç mısra okumak beni çok ferahlattı, mutlu etti.
Gölge olmanın zorluğu pek çok yerde vurgulanmış öyküde. İstanbul’un şairleri ve yazarları
seslerini duyurmak için çok uğraşmışlar. Başta eleştirilerden korktukları için isimlerini saklamışlar.
Kadınların çok az mevcut olduğu bu dünyada pek çok kadın yazar kocasının adını kullanmış. Halide
Edip hariç. İstanbul’un cayır cayır yandığı zamanlarda korkmuş ama değiştirmemiş adını. İyi ki de
değiştirmemiş. Şimdi kendi ismiyle anılıyor, unutulmadı. Diğer şairler de öyle. Hele Nazım Hikmet!
Hapishanede geçen yıllar… Bir tek ona ait değil tabii. Çıkarlarına ters düşüldüğü zaman gerçeklerin
konuşulmasına katiyen izin vermeyen bir ülkede gerçeğin sesi oldular hepsi. Sabahattin Ali, Sinop
Cezaevinde tek denizin maviliğinde yazmış öykülerini, hayal gücünü çalıştırmak için tek düze mavilik
yetmiş de artmış bile. Hepimizin özgürlüğümüzde keyifle söylediğimiz “aldırma gönül aldırma” dizeleri
dört duvar arasında bir ferahlık medet umar gibi yazılmış. Hayatının gölgesini bırakmak bu kadar zor
olmuş işte.
Şehrin siluetini içinde yaşamış güzel ruhlarla bize anlatan bu hikâyeyi şahsen ben çok
beğendim. Şairlerimizin kendilerini öksüz gibi hissetmeleri yüreğimi burktu. Onları öksüz bırakmamak
yaşadıkları acılarının mirasçısı olmak bizim boynumuzun borcu olmalı. Zaten gölgeleri kalmış bu güzel
insanların gölgelerinin de yitip gitmesine izin vermeyelim. Orhan Kemal, Yaşar Kemal, Cemal Süreyya,
Yahya Kemal Beyatlı, Halide Edip Adıvar ve nice diğer isimler… Hepinize gölgenize sığınmamıza izin
verdiğiniz için çok teşekkür ederim.
KAYNAKÇA:
Livaneli, Zülfü, Gölgeler, Doğan Kitap, 2019 AYŞEGÜL SOYSEVER",8.0,2.0,3.0,3.0
3685,Yağız Usluel 21602862 20/12/2016,,"Mutlu bir hayata ve olumlu bir bakış açısına sahibim; bunun için
çevremdekileri görmemeyi seçebiliyorum.
En sevdiğim on kitaptan iki tanesinin yazarı olan George Orwell’in Paris ve
Londra’da Beş Parasız isimli eseri kapattığım gözlerimi açtı, gördüklerimi anlamama
yardımcı oldu. Orwell bu romanını Paris ve Londra gibi refah seviyesi yüksek
şehirlerdeki bir berduşun bakış açısından yazmıştır. Bana hiçbir zaman uzun süre
çekmediğim sıkıntıları tanıtmıştır. Ancak benim için eğitimsel değeri en yüksek olan
yanı, çok gördüğüm ama o ana kadar anlamadığım dilencilerin hayata bakış açılarını
göstermiştir.
Orwell’in bu kitabı, kitabı okuyana kadar görmezden geldiğim soruları
cevaplamama yardımcı oldu. Bu soruların bir kısmı nefret ile bakan çocuk dilencinin
para aldıktan sonra bakışlarında minnet yerine nefretinin koyulaşmasının arkasından,
bir kısmı da soyulduktan sonra kafamda oluşmuştu.
Bu kitaptan önce diğer insanlar gibi dilenciler benim için de yol üstünde
gördüğüm insanlardı. Evimden Bilkent’e neredeyse on beş senedir hafta içi her gün
gittiğim yolda yaklaşık üç tane kalabalık kavşak bulunmaktadır. Bu kavşaklarda da
neredeyse her zaman dilenciler vardır. Buna rağmen kavşaklardaki yüzler her hafta
değişir. Bazen yanık tenli çocukları gördüğümüzde içimiz acır, camı açar elimizdeki
bozuk paraları veririz. Bazen de karanlık bakışlı adamı görür rahatsız olup görmezden
geliriz. Sıcak bir servis veya arabanın camından gördüğümüz bu insanların varlığını
arabada olan bozuk paraları vermekten ötesinde fark ettiğimi, ettiğimizi
düşünmüyorum. Bu insanlar bir noktadan sonra insan olmaktan çıkıp bir başkasının
hayatında sadece bir süreç olma tehlikesi ile karşı karşıyadır. Bozuk para vereceksen
camını açarsın, vermek istiyorsan ancak yanında yoksa veya vermeyeceksen önüneYağız Usluel 21602862 20/12/2016
bakar ve başka arabalara gitmesi için görmezden gelirsin. Arabada dinlediğin müziğe
veya keyifli sohbetine bir dakikadan kısa süre gördüğün açlık çeken insanlar için ara
vermezsin Sonuçta kendi dertlerin ve acıların vardır. Her ne kadar ortalama bir
insandan daha duyarlı olduğumu düşünsem de eylemlerim herhangi bir fark
yaratmamaktadır. Ben de dünyamızı yöneten zincirsiz köleliğin bir parçasıyım. Tek
farkım eşitsizliğin şanslı tarafına doğmuş olmak.
Görmemeyi seçtiğimiz ve dilenci olarak grupladığımız insanlar, kendi arabası,
evi ve geliri olan insanlar için ne kadar şanslı olduklarının göstergesidir. Onlar,
dünyadaki eşitsizlik vicdanını sızlatınca içini rahatlatmak için yardım ettiğimiz
insanlardır. Daha doğrusu yardım etiğimizi düşünürüz ve bazen “yardımımızın”
karşılığında minnet bekleriz. Ne yazık ki bizim hayatımızda bu görünmez insanların
varlığı bundan ibarettir. Orwell bu insanların arasına girip bizim onlar için ne
olduğumuzu yazmıştır. Orwell’ın bu kitap ile Paris’te bir restoranda çalışırken
edindiği deneyimleri paylaşması lüks bir restoranda yediğim yemeğin hazırlanma
aşamasını hiç hesaba katmadığımı fark etmemi sağladı. Bu insanlar pis, sıkışık ve
depresif bir ortamda saatlerce yemek hazırlarken biz üst katlarında bu yemekleri rahat
sandalyelerde yiyen insanlarız.
Biz asla sahip olamayacakları hayatı hatırlatan ve “bozuk” para karşılığında
minnet bekleyen acımasız varlıklarız. Oysa Orwell’ın da dediği gibi, “ortalama bir
bulaşıkçı ve ortalama bir milyoner arasındaki tek fark birinin yeni bir takım elbise
giyiyor olmasıdır.”
Orwell’a göre biz sıcak binalardan kışlık kıyafetlerimiz ile çıkıp birazcık para
verdiğimiz için minnet bekleyen fikirsiz insanlarız.
Yaklaşık bir iki sene önce metrodan Kentpark’a yürürken bakanlığın önünde,
günün en kalabalık saatinde, soyuldum. Dilencilerden biri önümü kesip elini önceYağız Usluel 21602862 20/12/2016
tokalaşmak için uzattı sonra para istedi, cebimde olan bozuklukları verdim.
Bozuklukları aldıktan sonra “Bir can eder mi dedi” doğal olarak etmezdi ve ben de
cüzdanımı çıkarıp içinden para verdim. Cüzdanın içindeki paranın devamını görünce
güler yüzlülüğü bitti. Tam olarak ne olduğunu hatırlayamıyorum ama ufak bir
itişmeden sonra ben paramı ve cüzdanımı ondan uzaklaştırmıştım o da bir şekilde
cüzdanımın içindeki parayı almıştı. Bu onun için yeterli değildi, soyguna gasp
eklemeye kararlıydı. Kafa atmayı denedi, geri atladım, yumruk salladı, engelledim,
başparmağımı boğazına dayayıp kendimi korudum, yaklaşamayınca kaçtı gitti.
Anlayamamıştım. Bu kadar onu görmezden gelen insan varken neden ona
yardım eden tek insanın canını yakmıştı? Neden Yanımdan geçen atmış kişiden
sadece bir tanesi “155 evladım” diyerek yardımcı olmuştu? Benim hatam neydi?
Bu kitabı okuduktan sonra sorularımın cevabını buldum. Ben onun için
görmezden gelinen insanı tanıyan kahraman değildim, ben çevresindeki imkânları ve
güzellikleri gören ama asla sahip olamayacağı gösterilen bir insana yaklaşan,
kendisini şansı yüzünden ondan üstün gören, fikirsiz bir zengin çocuğu idim. Kısacası
nefret etiği çevreye ait kolay bir hedeftim.
İnsanlar beni bunun için görmezden gelmişti. Onların yaptığı şeyi yaparken
kalabalığın parçasıydım. Ancak başımı belaya soktuktan sonra yardımcı olmanın
rutinlerini bozacağı bir problem haline gelmiştim. Bir tek yaşlı sayılabilecek bir
kadının annelik içgüdüsü ve iradesi bu baskıyı “155 evladım” diyebilecek kadar
yenmişti ve ben dilencinin aksine minnettardım, çünkü polisin numarasını
bilmiyordum.
Komik olan şey bu konuyu çevremdekiler ile paylaştığımda,
“yardımseverliğimin” hata sayılmasıydı. Kimine göre hatam cüzdanımı çıkarmaktı,
kimine göre hatam ise karşımdakinin varlığını tanımaktı. Benim “hatam” ise herkesinYağız Usluel 21602862 20/12/2016
yaşadığı rutini yaşamamaktı. Günümüzdeki sistemin en büyük başarısı bizi köle
olmak için zincire ihtiyacımız olduğuna inandırmış olmasıdır. Ben günlük yaşam
programına uymamıştım, bunun için cezalandırılıyordum.
Özetle George Orwell’in bu kitabı, insanlık gereği yapılması gerekenlerin hata
sayıldığı bir toplumda yaşadığımızı fark etmemi sağladı.",8.0,2.0,3.0,3.0
6747,"Dilber Selva İlkar İlkar, 1",,"Turk-101/13
4-1
Başak Berna Cordan
11.11.2014
KENDİ PEŞİNİ BIRAKMAK
Lüzumsuz Adam, edebiyatımızda durum öykülücüğüyle öne çıkmış Sait Faik’in en
güzel öykü kitaplarından biri. Abasıyanık’ın yalnız hayatı, Burgazada’da balıkçılarla
ve ada insanlarıyla geçirdiği zamanı, bütün öykülerinde izler bırakmış. Sait Faik, her
öyküsünde, her kitabında olduğu gibi bu kitabında da yalnızlık, küçük insanın dünyası
gibi konuları süslemeden, bazen sürreal bir anlatımla, kendi tarzıyla ele almış.
Lüzumsuz Adam, “Birahanedeki Adam”, kitaba adını veren “Lüzumsuz Adam”, “İp
Meselesi” gibi on dört farklı öyküyü barındıran bir kitap. Sait Faik’in tanıdık
olduğumuz İstanbul ve deniz temaları bu kitapta da yer edinse de, bu sefer yazarın
alışık olmadığımız bir tavrı var. Yalnızlığı konu edinse de insan sevgisini yazılarına
yansıtan yazarı bu kitapta daha karamsar, umutsuz görüyoruz. Kitapta ağır basan
kavram yalnızlık teması. Bu temanın en belirgin olduğu öykü ise kitaba adını veren
“Lüzumsuz Adam” öyküsü...İlkar, 2
“Lüzumsuz” görüyor kendini... Yedi yıldır mahallesinden çıkmamış, yıkanmamış, her
gün aynı hayatı yaşayan, dünyanın materyalistliğinden, insanların gösterişinden
sıkılmış, üstünde şaşaalı kıyafetleri olmasa da, kafasının içinde çok düşüncesi olan,
yalnız ve lüzumsuz adam... Her gün aynı pastaneden kahvesini yudumlayan, aynı
manavdan portakal alan, aynı çorbacıda işkembesini içen, aynı sokaklarda dönüp
dolaşan bu adamı en çok heyecanlandıran diğer mahalledeki esmer Yahudi kızı. Bu
detaylardan yazarın hayattan keyif alma ve hayattan sıkılma arasında kaldığını
görüyoruz. Öyküde yalnızlığı çağrıştıran diğer bir detay ise yaşlı adam. Bu yaşlı
adam, gazinolardaki kadınların göğsüne başını koyan, ağlayan, şiir okuyan sonra da
uyuyan bir insan. Satırları okuduktan sonra, eğlenmek için gazinoya giden bir
hovarda değil, yalnızlıktan ve çaresizlikten ne yapacağını bilemeyen bir adam
beliriyor gözünüzde. Hayattaki amacını, yolunu kaybetmiş bir karakter var hikâyede.
“Ben bir acayip oldum.” Hikâyesine böyle başlıyor. Başka hikâyelerinde adada
gezmekten, balıkçıları izlemekten keyif alırken, bu öyküde arkadaşlarını, tanıdıklarını
değil görmek, onlarla karşılaşmak bile istemiyor.
Yazarın hayatıyla öyküdeki karakterin hayatı birbirine çok benziyor. Aslında yazar,
insanların onu anlamadığından şikâyetçi. Kitap değil, yaşadığımız dünyada da bir
sürü Sait Faik var. Bir insan çevresinde gerektiğinden fazla düşünüyor, fazla
sorguluyorsa mutsuz olmaya mahkûm değil mi? Hiç düşünmeyen insanların derdi,
hüznü olur mu? Yalnızlığın en büyük sebebidir çok düşünmek; çünkü kendine benzer
birilerini bulamazsın. Anlatmaya çalıştığındaysa deli, somurtkan, lüzumsuz sanılırsın.
İnsanın bu hayatta yapabileceği en büyük seçim düşünüp düşünmemektir. Gözlerini
açıp, dünyayı bütün çıplaklığıyla görmek ve düşünmek mi; yoksa gözlerine enİlkar, 3
pembesinden bir perde çekip bihaber ama mutlu yaşamak mı? Düşünen, etrafına
sadece bakmayan, etrafını görebilen insan bihaberliği tercih etmez, edemez. O
yüzden çok düşünen insanlar kabuklarına çekilip düşünceleriyle yaşamayı tercih
ederler. Yalnızlık karamsarlık getirir belki ama kesinlikle hayatı sevmemek değildir
bu. Düşünce yalnızı insanlar hayatın bu trajikomikliğini sevmez. Sait Faik gibi arada
kalırlar. Onun gibi bunları satırlara dökebilenler şanslı olanlardır. Diğerleriyse
kafalarında her çeşit sesle yaşayıp giderler.
Lüzumsuz Adam, Sait Faik’in birbirinden başarılı öyküleri arasında insanı en çok
etkileyen öyküleri barındıran bir kitap. Bazılarına göre kitaptaki tavır değişikliğinin
sebebi Abasıyanık’ın siroz olması ve hastalığını bilerek yazı yazması olsa da, bu
yalnızlık ve çaresizliğin en büyük sebebi, Abasıyanık’ın da “düşünce yalnızı” bir insan
olması. Acaba Lüzumsuz Adam’ı okuduktan sonra, biz de kendi peşimizi
bırakabilecek kadar cesur olabilecek miyiz?",9.0,3.0,3.0,3.0
2007,Ramazan Çetin,,"TALİHSİZLİKLERİN KİTABI: KÜRK MANTOLU MADONNA
Merhabalar sevgili takipçilerim! Umarım beni özlemişsinizdir, ben sizi özledim çünkü.
Biliyorum size eskisi kadar zaman ayıramıyorum fakat okulum şu aralar o kadar yoğun ki başımı
kaşımaya zor zaman buluyorum. Ödevler, devamsızlıklar, yazılması gereken İngilizce makaleler
yetmezmiş gibi bir de vizeler başladı. İnanır mısınız bilmem ama şehirlerarası otobüste Türkçe ödevimi
bile yapmıştım. Neyse sizi daha çok dertlerimle boğmadan konumuza gelelim, bugün sizlere
Sabahattin Ali’nin Kürk Mantolu Madonna romanından ve bendeki etkisinden bahsedeceğim.
Kürk Mantolu Madonnayı ilk olarak liseye başladığım sene okumayı denemiştim, tabii o
zaman üstümdeki cahillik ve biraz da fazlaca bulunan popüler kültür aşkından dolayı kitabın bildiğimiz
pop müziğin kraliçesi olan Madonna hakkında olduğunu düşünüp okumaya kalkmıştım ama öyle
olmadığını öğrenip yarısında bırakmıştım, iyi de yapmışım aslında çünkü muhtemelen o kafayla
anlamayacağım ya da anlayamacağım olayların var olduğu bir esermiş çünkü kendisi. Ayrıca edebiyat
öğretmenim yeterince eski Türkçe kullanıyordu, bunu da okumak fazla gelirmiş kesinlikle. Eğer siz de
kitabın o Madonna hakkında olduğunu düşünüp okumayı planladıysanız bu kötü haberi verdiğim için
üzgünüm ama bence kesinlikle okuyun.
Ana karakterleri Raif Efendi ve Maria Puder arasında geçen aşk hikayesi ve yaşanan olaylar
sizleri yer yer tebessümlere boğacakken yer yer de gözlerinizi dolduracak. Sonunun hüzünlü olduğunu
söylememe rağmen gelin biz en baştan olayların kısaca nasıl geliştiğine bakalım. Raif Efendi genç yaşta
babası tarafından sabunculuk zanaatını öğrenmesi için Almanya’ya gönderilir fakat kendisinin
sabunculukla pek yakından ilgisi yoktur. Daha çok dil öğrenmek, kitap okumak ve resim, müzik gibi de
sanat dallarıyla ilgilenen Raif Efendi bir gün gittiği bir sergide bir tabloya, daha doğrusu tablodaki
kadının bakışlarına abayı yakar. Sonrasında uzun bir süre düzenli olarak bu sergiye gider ve dakikalarca
bu resmi seyreder. Ta ki eseri yapan isim, Maria Puder, yanına gelip neden bu resme bu kadar taktığını
sorana kadar. Eser otobiyografik olmasına rağmen Maria Puder’i tanıyamayan Raif Efendi o kadın da
dahil olmak üzere ressamların kendisiyle dalga geçeceğini düşünerek sergi alanından koşarak
uzaklaşır. Sonrasında sergiye bir daha uğramayan Raif Efendi büyük bir tesadüf eseri sonunda Maria
Puder’le tanışmayı başarır. Başta Maria Puder sadece arkadaş olmak isterken, hasta olduğunda
kendisine bakan ve onu sevdiğine gerçekten inandıran Raif Efendi’ye aşık olur. Birkaç ay kadar gayet
mutlu giden ilişkileri Raif Efendi’nin babasının ölümü sonucunda Türkiye’ye dönmesiyle bozulmaya
başlar, bir süre mektupla iletişim kuran ikili daha sonra Maria Puder’in mektuplara karşılık
vermemesiyle sonlanır, Raif Efendi çok üzülür ve insanlara olan güvenini tamamen kaybeder. Üstelik
kendisini de bir hiç saymaya başlamıştır, fakat bilmediği ve yaklaşık on sene kadar bir süre bilmeyeceği
şey ise Maria Puder’in ikilinin çocuğunu dünyaya getirdikten kısa bir süre sonra hayatını kaybettiğidir.
Kitabın bendeki en büyük etkisi ise hem Maria Puder’de hem de Raif Efendi’de kendimden bir
şeyler buluşum oldu. Raif Efendi’nin insanlara güvenmediğinden dolayı kendisini başkalarına
kapatması, Maria Puder’in insanların ona sevebileceğini inanmıyor oluşu bunların başındaydı. Her iki
karakterin psikolojiisini de uzunca bir süre rahatça anlayabilmiştim fakat bir süre sonra yaptıkları
şeyler saçma gelmeye başladı ve ben de “neden böyle yapıyorsunuz?” diye kızmaya başladığımdan
kendimi onların yerine koyup okumak yerine sadece okumayı tercih ettim. Benim okuduğumbaskıdaki Türkçe biraz eski olduğundan bazen anlamakta çok zorluk çektim, hatta anlamadan sadece
okuyarak geçtiğim küçük kısımlar da olmuştu. Bir yıldaki ayların Arapçasını anlamasam da olur diye
düşünmüştüm, hala da öyle düşünüyorum açıkçası. O yüzden sadeleştirilmiş ya da günümüz
Türkçesine adapte edilmiş bir versiyonunu çıkartsalar bence daha çok ilgi çekebilecek bir kitap halini
alabilir Kürk Mantolu Madonna. Ayrıca kitaptaki zaman aralıklarının net olmayışı da çok kafa karıştırıcı
fakat onun için yayımcıların yapabileceği bir şey olduğunu düşünmüyorum. Keşke zamanında
Sabahattin Ali ayrıntılara biraz daha özen gösterseymiş, demek yapabileceğim tek şey. Zamanlar bazen
öyle sorunlu geliyor ki kafanızdan hesaplamaya çalıştığınızda mantıksız gelen olaylar da olabiliyor. Ya
da dediğim gibi zamanların net olarak belirtilmemesinden kaynaklı bir hata olabilir bu. Maria Puder’in
kısmen feminist bir karakter olarak yansıtılması ise çok hoşuma gitmişti. Özellikle olayların yaşandığı
zamanı düşünürsek bayağı ileri görüşlü bir karakter gibi görünüyor Puder, ta ki kadınların birbiriyle
cinsel ilişkide bulunmasına yaptığı kısmi homofobik yoruma kadar. Kadınların birbirleriyle sevişmesini
estetik bulmaması kendi düşüncesi olsa da sonrasında söylediği “tabii olmayan şeylere karşıyım”
demekle eşdeğerde olan cümlesi kendisinin o dönemde yaşayan insanlardan pek de bir farkı
olmadığını gösteriyor bence. Bu karaktere karşı beslediğim sempatinin yok olduğu nokta tam burası
olmuştu.
Kitabı bitirdikten sonra keşke daha fazla işlenseymiş dediğim tek şey ise Raif Efendi’nin genel
olarak psikolojisi olmuştu ama onun için ek bir kitap bile yazılabilirdi sanırım. Bana o kadar yoğun ve
karışık geldi en azından, bir de kendisinin fazla takıntılı bir birey olması yer yer beni çok sıkmıştı. Beni
en çok üzense ana karakterlerin ikisinin ölümüne de yeterli derecede yer verilmemesi olmuştu. Keşke
arada Tanrısal bir bakış açısıyla neler olduğunu ve o sırada neler düşündüklerini ayrıntılı olarak
öğrenebilseydik.",9.0,3.0,3.0,3.0
89,Alp Kavaklı,,"Bir kediyi izlemek, insanın kendi varoluşunu sorgulamasına neden oluyor. John Gray’in
“Kedi Felsefesi” kitabını okumak işte bana bunu fark ettirdi. Kediler, hayatın özüne dair
sahip olduğum tüm karmaşık soruları reddediyor gibiler. Onlar, dünyaya herhangi bir
amaç, anlam ya da hedef arayışında gelmiş varlıklar değiller. Sadece varlar. Bu ilk
bakışta oldukça normal bir şeymiş gibi gelse bile gündelik hayatın karmaşası arasında
kaybolduğum bu toplum düzeninde benden mutlu olduklarını fark etmek bana kendi
hayatımdaki boşlukları ve yapmam gerekenleri sorgulatıyor. Ben kendi kendime bunları
sorgularken, aklımdan bir sürü yapmam gereken şey geçiyor: Bir şeyleri başarmalı,
geleceğimi inşa etmeliyim. Planlar, beklentiler ve toplumun üzerime yüklediği
sorumluluklar, kafamı meşgul eden düşünceler. Oysa kedime baktığımda, bu kaygıların
yokluğunu görüyorum. Kedimin kendiliğindenliğinde bir şey olma çabasının yerini,
sadece var olmanın hafifliğine bıraktığını fark ediyorum. Ve belki de bu yüzden, ona
bakarken kendi hayatımın ağırlığı daha da belirginleşiyor. Bu ağırlık Gray’in kedilerin
hayatlarını fazla toz pembe anlattığını fark etmemle üzerimden kalkmaya başlıyor. Evet,
o anda kedimde kaygıların yokluğu gözüküyor olabilir; ama ya karlı bir kış gününde
çocukları için yemek ve güvenli bir barınak arayan bir anne kedi de o kadar kaygısız
mıdır? Barınak bulamadığında çocuklarının öleceği düşüncesi ona kaygı yaratmaz mı?
Meğer kediler sadece var değillermiş, ben sadece var olması insanlar tarafından
bakılmasına ve yaşamasına yetecek kedilerle iletişimde bulunuyormuşum.
Ölüm insanın varoluşunu anlamlandırma çabasında sürekli peşinden koştuğu, fakat bir
türlü çözümleyemediği o karanlık bilmece. Ne olduğu, ölümden sonrası ve ölümden
sonrasının olup olmaması tarzı konuların tamamen fâni konular olduğunu kabul etmekle
birlikte ölümün bir son olduğu tartışılamaz bir gerçek. Bu kesinliği kedilerin de bildiğine
şüphe yok. Ama Gray kedilerin ölümden korkmadığını söylüyor. Ben bir anne kedinin
kendi yavrusunu kaybetmekten ne kadar korktuğunu tahmin bile edemezken Gray’in bu
sözlerine şaşırmaktan başka bir şey yapamıyorum. Ben en azından kedimin benim
ölümümde çok üzüleceğini biliyorum. Gray’in dediği kedilerin ölümü sadece hayatın
doğal bir parçası gibi gördüğü fikri kabul edilebilir ama kediler için üzerinde kafa
yorulması gereken bir mesele değil fikri kesinlikle yanlış. Nasıl ölüm hayatın doğal bir
parçası ise sevdiğiniz birinin ölmesine üzülmek de o derece doğal. Evet kediler yaşamı
akışına bırakmayı seçiyorlar ama bu yaşamın kendilerine getirdiği duygulardan kaçmayı
seçtikleri anlamına gelmiyor. Ben kedimle oynarken, kedimi severken onun gözlerindeki
mutluluğu da görebiliyorum. Uzun süre tatile gidip geldiğimde kedimin onu yalnız
bıraktığım için attığı tripleri, yanıma gelmeyişini de hatırlıyorum. Ben buradan Gray’inönerdiği her şeyi akışına bırakma düşüncesini onun yorumladığı tarzda umursamazlıktan
ve kale almamazlıktan ziyade olanları bir kabulleniş olarak yorumluyorum. Kedimin
benimle olmayı ne kadar sevdiğini biliyorum ama benimleyken özgürlüğünden hiç ödün
vermediğinin de farkındayım. John Gray’in
belirttiği gibi, benim kedimin de doğasında bağımsızlık ve özgürlük var. Bu durum, bizim
hayatımızda da olması gereken bir gerçeklik. İnsanlar olarak özgürlüğümüzü
unuttuğumuz anlar yaşıyoruz, çoğu zaman sosyal normların ve sorumlulukların esiri
oluyoruz. Oysa kediler, kendi yaşam alanlarını yaratma konusunda son derece
başarılılar. Kedim evin her köşesini keşfederken özgürlüğüyle ne kadar mutlu olduğunu
sergiliyor. Dışarıda geçirdiği zamanlarda, tamamen kendisine ait bir dünya oluşturuyor.
Kedimin bu özgürlük arayışını görmek, bana da kendi hayatımda benzer bir bağımsızlık
arayışında olmam gerektiğini hatırlatıyor.
Kedilerden hayata çıkarımlarımı derlerken, özgürlüğün ve var olmanın değerinin daha da
belirginleştiğini görüyorum. Kedimle olan ilişkimde, kendimi daha çok sorgularken
buluyorum. Düşüncelerim, kedimin yaşamını sorgulamakla kalmıyor, aynı zamanda
benim yaşamımı da yeniden değerlendiriyor. Kedimin yanımda olmayı sevdiğini bilsem
de onun özgürlüğüne olan düşkünlüğünü de gözlemliyorum. Gray’in kedilerin özgürlüğü
konusunda söylediklerini gözden geçirdiğimde Gray’in bahsettiği özgürlüğün sadece bir
kayıtsızlık değil aynı zamanda da bir kabulleniş olduğunu düşünüyorum. Kedim, yaşamın
getirdiği kaygılara karşı bir tepki olarak varlığını sürdürürken ben de onun
bağımsızlığından ilham alıyorum. Sonuçta, kedim bana sadece sevgi sunmakla
kalmıyor; aynı zamanda kendi özgürlüğümün değerini de hatırlatıyor.
Kaynakça:
John Gray. Kedi Felsefesi: Kediler ve Hayatın Anlamı. Çeviri: Ayşegül Yurdaçalış,
İstanbul : Domingo, 2023.",9.0,3.0,3.0,3.0
7785,Turhan Seçilmiş,,"Turk101-60 /Neşe Ç etiner
2.12.2014 AYNA
Bu yazımda bir farklılık yaparak,annem sayesinde içine doğduğum sanat dünyasından
bahsetmek istedim. Hacettepe Güzel Sanatlar Fakültesi’ni bitiren annem,daha ben doğmadan özel bir
bankanın sanat galerisinde yönetici pozisyonunda çalışmaya başlamış;bu vesileyle ben de doğduğum
günden itibaren kendimi sürekli bir sanat etkinliğinde annemin yanında buldum. Onlarca sanatçıyla
tanıştığımı rahatlıkla söyleyebilirim. Küçükken renklerin dünyası olarak gördüğüm sanat galerisinde
belki de en sevdiğim ressam olan Ekrem Kadak ile tanışmam ise sanırım altı yaşımdayken olmuştu.
İşte bu yazımda bana nasıl çizim yapılacağını gösteren, bana sanatı sevdiren, atölyesini defalarca
ziyaret ettiğim,birçok sergisini izlediğim, çok sevdiğim ve saydığım Ekrem Kadak’ın “Süpür” adlı son
sergisinden bahsedeceğim.
Geçtiğimiz yılın mart ayının ortasından nisan ayının ortasına kadar olan sergi Çankaya’nın
Yıldız semtinde bulunan Arda Sanat Galerisi’nde sanatseverlerle buluşmuştu. Ben de ailemle birlikte
büyük bir hevesle galerinin yolunu tutum. Girdiğim an büyülendiğimi hissetmiştim. Sanatçının
özellikle kullandığı kırmızı ve turuncu gibi sıcak renkler,duvarda inanılmaz bir görsel şölen
oluşturuyordu. Beni en çok etkileyen unsur ise sanatçının bu sergide resimlerinde kullandığı
alışılagelmişin dışında yepyeni bir teknikle tanışmış olmamdı. Camaltı olarak tabir edilen bu teknik
pek rastlayabileceğiniz türden değil. Sanatçı resmi camın arkasına yapıyor ve resim daha sonra ters
taraftan sergileniyor; ressam kısacası yapacağı her adımı önceden düşünmek zorunda. Cam çok kolay
kırılabileceğinden, ressam resimlerini cam yerine ‘resist’ tabir edilen plastik türevi bir malzeme
üzerine yapmayı tercih etmiş,bu da resimlerine daha esnek ve plastik bir görünüm vermiş ve
ressamın sanatını icra etmesine de büyük katkı sağlamış.
Sanatla ilgili çok bilinen bir tanımlama vardır.Sanatı anlayanlar için sanat eserleri çoğunlukla
sanatçılarına benzer. Yani gerçek bir sanat yapıtıyla karşılaşmak aynı zamanda sanatçısıyla da
karşılaşmaktır. Tabii ki bir sanatçıyı anlamak hem yaşadıklarını, hem de eserlerini neden,niçin ve nasıl
yarattığını anlamaktan geçer. Ekrem Kadak da her eserinde Anadolulu,naif,duyarlı kişiliğiyle
sanatsevere görünür. Kendisinin de belirttiği gibi kimliğinin hep farklı iki yüzü vardır. Hem birbirini
anlayan, iç içe geçmiş, hem de birbirine sırt çevirip, tartışan ve yeni bir kimlik oluşturmaya girişen iki
yüz. Kullandığı malzemeler, renkler ,dokuları toplumsal ve kültürel yansımalarda bulunur fakat
özgün,çağdaş ve cesur fırça darbelerinden de kaçmaz. Bana bir keresinde kendisini Anadolu’ya ve
Doğu coğrafyalarına karşı borçlu hissettiğini söylemişti. Bu sergiyi gördüğümde psikolojik ve kültürel
olarak fazlasıyla etkilendiğini farkedip heyecanlanmıştım.
Ekrem Kadak,kariyerinin başından beri sanat eleştirmenlerince sahici, samimi, kültürel ve
toplumsal olarak tanımlanmıştır. Bu sergisindeki eserlerinde de evrensel bir temizlenme, kötülüğün
eleştirisi, çevresel ve zihin kirliliğine başkaldırı; süpürgenin yüzeyde doğrudan kullanılmasının yarattığı
dokuyla anlatılmış. Süpürerek hayatımızdaki toplumsal olarak etkilendiğimiz kötülükleri atmak
istemiş. Serginin hemen öncesindeki Gezi Parkı direnişi de sanatçıyı fazlasıyla etkilemiş.
Gerçek sanatçı toplumsal olaylardan fazlasıyla etkilenir,eleştirir, düşünür ve düşündürür.
Tıp,fizik, kimya gibi tüm bilimler gerçektir ve evrenseldir. İşte sanat da böyle bir alandır. Fakat
ülkemizde vahim heykel sansürleriyle, İslam ve sanat tartışmalarıyla, sanat sahnelerinin AVM’ler
uğruna yıkılmasıyla ve sanata ödenek sağlanmamasıyla,her geçen gün sanatı tanımayan veTurhan Seçilmiş
düşünmesi istenmeyen bir toplum yaratılmaya çalışılıyor. Tam da Osmanlı ile Cumhuriyet
ideolojisinin karşılaştırıldığı bu yeni dönemde bu sergileri ve özellikle de bu sergilerin gündeme
getirdiği kavramları tartışmaya açmak gerekiyor. Büyük Önder Mustafa Kemal Atatürk’ün söylediği
gibi:“Sanatsız kalan bir milletin hayat damarlarından biri kopmuş demektir.”
Hayat ve sanat ilişkisi sonsuzdur ve bu iki kavram birbirinden ayrı düşünülemez.",8.0,2.0,3.0,3.0
7136,Anıl İlağa,,"İyi ve Kötünün Savaşı
Kendimi bildim bileli iyi bir insan olmaya çalıştım hayatta. Kişiden kişiye göre değişir iyiliğin
tanımı tabii. Kimi başkasına zararı olmayan insan benim için iyidir der, kimi ihtiyaçları doğrultusunda
kullanabileceği insanı iyi görür. Ancak iyilik bu ikisinin doğru bir oranda karışımının sonucudur bence.
Kimi zaman iyilik yapmak için çıktığım yolda saflıklar yaptım ki bunun sonucunda kendimi kullanılmış
gibi hissettim. En nefret ettiğim duygu budur açıkçası, kısmen acıyarak elimi uzatmamın sonucunda
ayağa kalkıp ilk fırsatta sırtıma binmeye çalışanlar… Yine de iyilik arayışı güzeldir. Bu arayış beni mutlu
ediyor. Ufak bir iyilik tüm gününüzü güzelleştirebilir. Bu yazacaklarım iyilik kavramının şu an için
aklımda uyandırdıkları.
İyilik hakkında düşündüğümde aklıma gelen ilk şey bana yapılan ilk kötülük. Hem de
kötülüklerin en büyüğü, yalan ve duygularla oynamak. Bana bu duyguyu yaşatan ilk insan ilkokul
arkadaşlarımdan biri. Üstelik ismi de Anıl. Adı benimle aynı olmasına rağmen davranışları hiç benimle
benzer değil. İkimiz de aynı servisteydik. Yanlış hatırlamıyorsam birinci sınıftaydık. Her zamanki gibi o
anki ekonomik durumdan, doların gidişatından, havadan sudan bahsederken konu bir anda
ejderhalara geldi. Güvenilir dostum Anıl’ın anlattıklarına göre hafta sonu ailecek Oylat Mağarası’na
gitmişler ve o oradan bir ejderha yumurtası bulmuş. Bir yumurtadan dört tane ejderha çıktığını
öğrenince bu bilginin doğruluğunu test etmek için zekamı konuşturup bir tanesini bana getirmesini
istedim. Aslında ona hiç inanmamıştım ama bu risk göze almaya değerdi sonuçta. Eğer doğru
söylüyorsa bir ejderham olacaktı. Eve gittiğimde annemlere sürpriz yapmak istediğimden onlara bu
olaydan hiç bahsetmedim. Sonraki gün servise heyecanla bindiğimde Anıl’ın çantasının bir önceki
günden farklı olduğunu gördüm. Üstelik bana pişkin pişkin “Ejderhanı çantama koymaya çalışırken bir
anda ateş püskürttü ve çantam yandı.” demesin mi? Boşuna dememişler kendine bile güvenme diye.
İşte ben kötülükle böyle tanıştım.
Ancak her ne kadar sırtımdan bıçaklanmış olsam da iyiliği aramayı bırakmadım. Kimi zaman
umudumu yitirdim. Çok üzücü olaylara tanık oldum. Dün İstanbul metrosunda yaşanan olay gibi…
Kelimeler yetersiz kalıyor bazı zamanlarda, bildiğim tüm kötü sözleri söylesem de yetmiyor hiçbiri o
adamı tanımlamaya. Çoğu zaman başkaları için gözyaşı döktüm. Yazar Zülfü Livaneli’nin İyiliği
Düşünmek adlı kitabında belirttiği gibi “Ve böylesi bir kötülüğün içinde ‘insan’ olarak ayakta kalmaya
çalışmak var.” (2020, 156). Bunca kötü insanın arasında kendi insanlığını kaybetmemek gerçekten çok
zor. Ne yazık ki şu an için elimden gelen tek şey kendi içimdeki iyiliği korumaya çalışmak. Eğer kendi
ateşimin sönmesine izin vermezsem belki zamanı geldiğinde başkalarını da aydınlatabilirim. Böylece
dünyadaki kötülüğe karşı bir adım öne geçeriz.
Dünya her zaman böyle kötülüklerin olduğu bir yer değildi. Annemin anlattığına göre eskiden
kapılar kapanmazmış bile. Şimdiyse kilitler, kameralar bile yetmiyor kendimizi korumaya. Kimseye
güvenemiyorum haberleri izledikten sonra. İnsan insana acımasızca şeyler yapıyor. Geleceğime dair
hayallerim de değişti ayrıca. Çocuk sahibi olmak herkesin hayalidir nerdeyse. Bu zamana kadar benim
de öyleydi. Ancak böyle zalim bir dünyaya bir çocuk getirmek şu an için gerçekten düşünmekten
korktuğum bir karar. Bu kadar korkutucu olaylar yaşanan bir dünyada çocuk olmak ya da çocuk
kalabilmek neredeyse imkansız. Masum kalpler bu acımasız düzende mahvoluyor. Kötülük iyiliğe karşı
olan savaşını kazanıyor.KAYNAKÇA:
Livaneli, Zülfü. İyiliği Düşünmek. İletişim Yayınları, 2020.",10.0,4.0,3.0,3.0
6443,Azra Savcı,,"Bahaneler ne zaman hayatıma dahil oldu, bilmiyorum. Belki ben
doğduğum andan itibaren, hep içimde bir yerde bir tohum gibi
filizlenmeyi bekliyorlardı. Ya da ben farkına bile varmadan sinsice, adım
adım içime sızarak yerleştiler. Zamanla, her anın bir parçası hâline gelip
beni sarıp sarmaladılar. Küçük bir çocuğun oyuncağına sarıldığı gibi ben
de onlara sarıldım. Bahaneler ile yaşamayı çok iyi öğrenmeye başladım.
Bahaneler bir gölge gibi peşimi bırakmıyordu. Sonrasında ise, onlar
benim için hayatın ayrılmaz bir parçası hâline geldiler.
Bahaneler, ilk başta benim için çok masumdular. Onların hepsini
birer dost gibi görüyordum. Bana kendimi rahatlatacak gerekçeler
sunarlardı. “Bugün değil”, “sonra yaparsın” diye fısıldarlardı kulağıma.
Ben de her zaman onların sesine kulak verirdim. ""Bugün değil"" dedikçe
her şeyin ertesi günü gelirdi ama o gün bir türlü gelmek bilmezdi.
""Sonra yaparım"" derken sonsuza kadar bekler, erteleme duygusuna
yenik düşerdim. Böylece bir şeyler benden daha da uzaklaşırdı. Her gün
farklı bir bahane üretirdim. Her saat, her dakika yeni bir bahane
doğururdu. “Zaman bahaneleri yeniler” diyor Gez Gör Menekşe
kitabında Emrullah Alp (67).
Zararsız olarak gördüğüm bahanelerim, her geçen gün daha da
çoğalmaya başladı. Bahane bulmak benim için çok kolaydı. Onlar hep
benimle birlikteydiler çünkü bahaneler artık benim en güvenli
sığınaklarımdan biriydi. Ne zaman bir zorlukla karşılaşsam hemen
bahanelere sığınıyordum. Bu, kendimi koruma refleksimin bir
yansımasıydı. Onlar gerçeğin acı yüzünü hafifletirken aynı zamanda
sorumluluklarımın altında ezilmemi engelleyen birer kalkan görevi
görüyordu. Ben de onları ne kadar kullanırsam, o kadar güçlü
korunduğuma inanıyordum. Gerçeklerle yüzleşmek ne kadar zorsa,
bahaneler ile korunmak benim için bir o kadar kolaydı. Bir süre
gerçekleri göz ardı etmek, bana konfor ve anlık rahatlama sağlıyordu. Osığınak aynı zamanda benim omzumdaki sorumluluk yüklerini
bırakabileceğim bir duraktı.O durak, hayatın ağır yükünü taşımaktansa,
o yükü serbest bırakmak için bana bir fırsat yaratıyordu.
Zaman geçtikçe bahaneler, ilk baştaki masumiyetini yitirmeye
başladı. Dost olarak gördüğüm bahanelerin, aslında benim en büyük
düşmanlarım olduğunu anladım. Onlar, bana tuzaklar kurarak çevremi
bir ağ gibi sarıyorlardı. Ben ise her yeni bahanemle ağa yeni bir katman
daha ekliyordum. O kadar karmaşıktı ki adım atmaya çalıştıkça ağlara
takılıyordum. Ben, bahanelerin kulağıma beni rahatlatmak için
fısıldadıklarını sanırken aslında onlar beni tuzağın içine çekmek
fısıldıyorlardı. Her fısıltıda tuzağa düşüyordum. Onların hayatımı
yönlendirdiği gerçeği, yüzüme bir tokat gibi vurdu. Fısıltılara aldanarak
bugün değil diyerek ertesi güne ertelediğim her şey, daha büyük bir
sorunla gün yüzüne çıktı. “Dünler gülerek karşılamadı sonrayı.”(Alp 81).
Bahaneler sadece zamanımı çalıyordu. Her bahane bir kayıptı.
Sonunda, sığınak sandığım bahanelerin sadece bir kaçıştan ibaret
olduğunu anladım. Her bir bahanede, aslında yüzleşmekten korktuğum
kendi gerçeğimden kaçmıştım. Onlar, sadece gerçeğin acısını örtbas
eden birer yanılsamaydı. Bahanelerimi taşımak ise sorumluluklarımın
yüklerini taşımaktan da ağırmış meğer. Bu farkındalık sayesinde
bahaneleri birer savunma aracı olarak görmeyi geride bıraktım. Onlar
beni korumuyor aksine beni bir tuzağın içine çekiyordu. Bana sağlanan
anlık rahatlama ve konfor, uzun vadede aşılması güç sorunlara yol
açıyordu. Çözüm bulma yolunda, kendimi bir labirentin içinde
kaybolmuş hissediyordum. Ne kadar çabalarsam bile çıkış yolu bulmak
imkânsız gibiydi. Nihayetinde, bahanelere olan bakış açım keskin bir
biçimde değişti.Onları bir dost olarak görmekten çok, beni kısıtlayan
düşmanlar olarak görmeye başladım. Bahanelerin arkasına sığınmak
yerine, onlarla savaşmam gerekiyordu. Bu da ancak benim
sorumluluğu üzerime almam ve gerçeklerle yüzleşmem yoluyla
mümkündü.KAYNAKÇA
Alp, Emrullah. Gez Gör Menekşe. İthaki Yayınları, 2022. Baskı.",9.0,3.0,3.0,3.0
7135,Şebnem Biricik,,"Yavaş Tren Hızlandı
Bilenler bilir, Atilla Atalay okumak cesaret işidir. Kendisi ‘Çok gülen çok ağlar’ sözünü
gerçeğe dönüştürmesini her kitabında ustalıkla becerir. Şimdi 27 yıldır, ta HIBIR
günlerinden beri okuyorum diye böbürleneceğim, hakkımdır. Kendisi Süavi Sualp ekolünün
günümüzdeki son temcilsidir. Türkçemize kitapları çerçevesince kazandırdığı kelimeler
akademik açıdan da incelenmeye değer bulunmuştur. Sıdıka, Sıkılhan ve hepsinin abisi
konumundaki Eray karakterleri ise sosyal hafızalarda çoktan yerini aldı. Dilbilimci tarafı için
söz söyleyecek kadar konuyu dallandırıp budaklandırmayacağım, işin o yanını konunun
uzmanlarına bırakmak gerek, ancak yazılarının ve kitaplarının herkes için öne çıkan ilk
yönü mizahi gücü ve gözlem yeteneğinin keskinliğidir. Atilla Atalay, toplum olarak zaman
algısında yaşadığımız yanılsamayı ve zorla, hazır olmasak dahi -el mahkum- alt yapısız
hızlanışımızı kendine has ve çok karakteristik bir mizah ile kararak anlatır. Son kitabı da
aynı konuya dikkatimizi çeker; çok gülerken kendimizi kara kara düşünürken buluruz.
Durumumuz maalesef zamana ayak uydurmaktan çok bir yarı deliriştir. Belki tam delirmek
defalarca kat daha iyidir ancak biz aceleden onu bile yarım beceririz. Bu gerçeği anlamak
için herkesin dönüp şöyle bir geriye bakması yeterlidir.
Mesela, benim doğduğum yıllarda, halen yılbaşlarında ‘Sanat Güneşi’ sabırla beklenirdi,
öncesinde Yıldırım Gürses Beyefendi. İllaki bir tombala oyunu tutturan da çıkar, 93’e -
nedendir bilmem- garip bir isim takılırdı. (Belki bir Ortaköy geleneğidir; biz Ortaköylüyüz.)
Misafirlikte çocuklar masa altlarında uyuyakalırdı, saat henüz çok erken ise anneler bu
duruma kızardı. Henüz internet -iyi ki- yoktu. Cep telefonu ve onun atası çağrı cihazı nedir
bilen bulunmazdı, adlarını bile duymamıştık. Sadece ve sadece polis radyosu dinlenir, her
gün sabah kahvaltılarında ve her pazar günü çay demlenir, kıymetli addedilen bilimum
eşyanın üzerine dantel örtü serilirdi. Çocuklar öyle herşeyi ellemez, tek kanal olan TRT 1
izlenirdi. Biricik kanalımız, İstiklal Marşımız ile açılır-kapanır, biz çocuklar her defasında
ayakta dinlerdik. Her evin, apartmanın kömürlüğü vardı, oyun da oynanabilen garip
yerlerdi. Halılar imece usulü anneler, anneanneler ve tüm komşular tarafından bahçelerde
yıkanırdı. Bakkal amcalar, abiler camdan sarkıtılan sepetlere ekmek, süt, yumurta
koyarlardı. Babalar işe gider, işten gelirdi. Gazetenin bulmaca sayfası evin babasına
saklanırdı. Yurt dışından bir misafir geldiğinde sadece o haneye değil tüm mahalleye
gelmiş sayılır, topluca ağırlanırdı. Komşu teyzeler hepimize sahip çıkar, yaramazları
gördükleri yerde azarlarlardı. Semt pazarlarında her şey bulunurdu. Hayat, şimdiye oranla
yanımızdan bir ‘sümüklü böcek hızında’ akıyordu ve nedense genel bir inanışla hepimiz
her daim böyle kalacağını varsaydık.Sanki herkesin dünyası çocukluğu kadardı. Sanki kız çocuklarına hazırlanan dağ kadar
çeyizler yetmeyecekti, Sümerbank kapanmayacak, Arzum’un çeyiz seti her yıl farklı renkte
piyasaya çıkmayacak, otomatik çamaşır makinası, kredili ev, otomobil, giyecek, yiyecek,
tatil paketi alma hayalleri hayatlarımızı değiştirip yönetmeyecek, bin taksit dahi az
gelmeyecek, cep telefonları iletişimden çok daha fazlasını becermeyecek, birtakım bilim
adamları, canım tüplü televizyonlarımızı enine çekiştirip olmayacak boyutlara
getirmeyecekti. Herşey daha kocaman olmayacak, hiçbir şey yetmez olmayacak. Neden
öngöremedik diye hayıflanmamak elde değil. Eğer görebilseydik, belki herşey elimizden
tüm mana ve değerleriyle böylesine hızlı uçup gitmezdi. Belki dünyamız değişir gelişirdi
de, çocukluğumuzun güzellikleri ve anıları da içerisinde bir kenarda kalırdı, ara sıra
özledikçe bakardık, kendi çocuklarımıza da gösterme şansımız olurdu.
Maalesef Atilla Atalay’ın son kitabına da adını veren yavaş trenimiz çok çok hızlandı, o
derece hızlandı ki artık yanımızdan geçen manzaranın dahi farkında değiliz. Başımızı
camdan çıkarmaya korkar vaziyette, koltuklarımıza ve teknolojinin sunduğu nimetlerimize
sımsıkı sarılmış vaziyette, son hız ilerliyoruz. İşin daha acı tarafı ise nereye varacağımızı
da bilmiyoruz, sadece içimizden bazılarımız yolculuğun çabuk bitmesini umuyoruz.
‘...Sonrasında,hiçbir imdat frenine aldırış etmeden hızla giderdi tren. Vagonun içinde terse
doğru koşarsan, görece olarak bir yere gidiyor gibi olurdun ama yalandı. İmdat frenini
lüzumsuz yere çekenler ise cezalandırılıyordu. O yüzden işte, ne kadar hızlı giderse tren o
kadar iyiydi belki... Uçarak geçip gidelimdi bari. Neresiyse oraya varalım. Hızlıca bitsindi
madem. ‘’Hey trenler, vapurlar beni buradan götürün!’’...’ (Atalay, Atilla. Yavaş Tren, 2016.
S 418)
Kaynakça: Atalay, Atilla. Yavaş Tren, 2016. İletişim Yayınları.",9.0,3.0,3.0,3.0
7781,Elif Zeynep Algül,,"KALEMİMİN UCUNDA BİR HAYAT
Kendimize ne kadar zaman ayırıyoruz? Bu soruyu her duyduğumda düşündüğüm ilk şey sürekli bir
koşturma içinde olduğumdur. Bitmeyen bir macera filmi gibi attığım bir sonraki adımda neler
olacağını bilmeden yaşıyorum. Her ne zaman geleceğe dair planlar yapsam rüzgar hiç beklemediğim
bir anda dönüp bana bir kez daha vuruyor. Sormadan düşünmeden planlamadan attığım adımlar
beraberinde bambaşka yollar getiriyor ve ben yine hangi yola sapacağımı bilmiyorum. Durup
düşünmeye ise vakit yok...
Şimdi yirmi yaşındayım. Bitirmem gereken bir okul, yaşamam gereken bir hayat var önümde. Peki
hangisi daha öncelikli? Birine daha çok zaman ayırsam diğeri bir anda karşıma çıkıyor. Ne yazık ki
ikisi de hata kabul etmiyor. Bir yandan okulum bana mesleğimi kazandıracak ve devamında bana
hayatımı daha güzel bir konuma getirmem için yardım edecek diye düşündürüyor. Fakat diğer yandan
geçip giden gençlik yıllarım ve mezun olduktan sonra iş stresiyle boğuşurken kaybedeceğim zaman
bana bir kez daha kabus gibi geliyor.
Şunu anladım ki hiçbir zaman hayat umduğum gibi gitmiyor. Aynı bir dağın bir yüzü güneşliyken
diğer yüzü bulutlu ve karanlık olması gibi... Ne zamanki güneşi görsem bana umut veriyor... İşte o
umut beni ne kadar cesaretlendirse de önüme çıkan ufacık bir taş ummadığım şeylerin başıma
gelmesine neden olabiliyor. Bu bitmeyen koşturmada bir saniye durup dinlensem beni bir kez daha
mağlup eden hayat asla beni beklemiyor, dinlenmeme izin vermiyor.
Çok karamsar konuştuğumun farkındayım... Ancak yaşadığım acılar, düştüğüm anlar, sırtımdan
vuranlar, beklenmedik olaylar her zaman bir şey öğretiyor bana. ‘Şimdiki aklım olsa...’ diyerek iç
çekişlerimiz ne kadar pişmanlık içerse de benim için en güzel sözlerden biri. Aslında bu söz benim
hatalarımdan kazandığım tecrübeyi yansıtıyor. Ne güzeldir ki bu yakarış insanın bir şeyleri
öğrendiğini ve artık bir daha o hataya düşmeyeceğini belirtiyor benim için.
Peki en başa dönecek olursam, kendime zaman ayırıyor muydum? Aslında sürekli olan koşturmam
kendim için değil miydi ! Benim için hayata dair yaptığım her şey zaten kendim için. Kimi zaman
yazılar yazarak, kimi zaman spor yaparak, kimi zamansa hiç bilmediğim yeni yerler ve yeni şeyler
keşfederek kendimi hayatımın stresinden uzaklaştırıyorum. Bir an bile olsa bu yarıştan uzaklaşmak
bana iyi geliyor. Daha olumlu düşünebiliyorum... Daha iyimser olabiliyorum... Ve bütün
yorgunluğumu unutup kaldığım yerden daha da iyi bir şekilde devam edebiliyorum.
Korkmuyorum... Düşsem de, çabalarımın karşılığını alamasam da, her ne yaşarsam yaşayım,
korkmuyorum. Biliyorum zor, ancak pes etmiyorum. Düşüncelerimin gücünün, kendi içimde olan
gücün farkındayım. Orhan Veli’nin de dediği gibi ‘Biliyorum, kolay değil yaşamak...’ , ancak yine
söylediği gibi Orhan Veli’nin ‘Yaşamak kolay değil ya kardeşler, ölmek de değil...’ .Elif Zeynep Algül
21502123
Hayatı olduğu gibi kabul etsek ne çıkar? Bir kez de düşünmeden, yargılamadan hayatı olduğu gibi
yaşayın. Bırakın da hayat kendi koşturmasına devam etsin. Siz sadece yaşayın, korkmadan, bıkmadan,
kendi hayatınızı severek sadece yaşayın. Elbette zor gelecektir bunca zaman ne olacağını, ne biteceğini
düşünmüşken şimdi olduğu gibi bırakıp yalnızca var olmak. Ancak bırakın da bir kez olsun kendi
istediğinizi yaşayın, her zaman hayata ayak uydurmak mı zorundayız ki... Aynı güzel bir manzara
karşısında gözlerinizi kırpmadan izlediğiniz gibi, aynı denizin kıyıya vuruşunu dinlerken hissettiğiniz
huzurla sadece sevdiğiniz ve istediğiniz hayatı yaşayın. Bu benden size bir tavsiye değil, bu sadece
benim kendime her gün hatırlatmaya çalıştığım bir hayat gayesi...
KAYNAKÇA: Orhan Veli Bütün Şiirleri, Adam yayınları.",9.0,3.0,3.0,3.0
7911,BENİM KÜÇÜK ISSIZ ADAM,,"düşündüren türden sorular getirebilir bazen. Akşam haberlerinde çıkan uzmanlar, psikologlar
sürekli uyarırlar ""Kendinizi izlediğiniz filmlere kaptırmayın"" diye. Ama bu mümkün müdür?
İzleyicinin birbirinden başarılı oyuncular karşısında iki saat boyunca oturup da gözlerini hiç
kırpmadan oynanan senaryoya kendini adapte etmesi, elbette izleyicinin kendini oturduğu
koltuktan soyutlamasına ve izlediği şeyin basit bir film olduğunu unutmasına yol açar. Kendini
filmin içinde bulur ve oyuncularla oturup kalkar adeta. Onlarla birlikte düşünür. Filmin bitmesine
doğru kişi hipnoterapi seansından çıkmış gibi yavaş yavaş kendine gelir. Filmin kişide yarattığı
hazzın bir süre geçmesinin ardından düşünceler silsilesi usul usul beynin koridorlarında
dolaşmaya başlar. Geçenlerde izlediğim “Yeni Hayat” adlı film de beynimin koridorlarına
dolaşan düşünceleri adeta durmadan koşan yaramaz çocuklara dönüştürdü.
Hani bazı mutsuz insanlar der ya ""Yanlış zamanda veya yanlış zaman diliminde
doğmuşuz"" diye, işte bu cümle bana göre çok büyük bir saçmalıktır çünkü tam olarak insanın
içindeki karamsarlıktan kaynaklanır. Dünyadaki yaşam sürecimiz tamamen zaman ve mekan
kavramlarına göre şekillenir. Fakat insanlar zaman kavramında en ufak bir değişiklik
yaratamamalarına rağmen, söz konusu mekan olduğunda sürekli hareket halindedirler. Onun için
""Yanlış zamanda doğmuşum"" diyen insan, ya hareket etmiyordur ya hareket etmekten yorulmuş
veya bunalmıştır ya da sürekli aynı mekanlar arasında hareket ediyordur. Mesela ıssız bir adaya
düşen insan aynı adaya yüz sene önce veya sonra düşmek istemez, ama adadan kaçıp gitmek ister
çünkü farkın zamanda değil mekanda olmasını diler. Aslında ufak bir itirafta bulunmak isterim
ki, o da yukarıda bahsettiğim filmi izlemeden önce benim de ""Yanlış zamanda doğmuşum""
cümlesini kullandığımdır. Devamlı aynı mekanlar arasında gidip gelmek, sürekli aynı havayı
solumak, aynı fayansları saymak, aynı insanları görmek veya görmezden gelmeye çalışmak o
kadar yorar ki insanı, insan artık bir süre sonra dünyada gidebileceği mekanların kısıtlı olduğunu
düşünmeye başlar ve kendini aynı mekanlara hapsolmuş zanneder ve tıpkı zaman kavramını
değiştiremediği gibi mekan kavramını da değiştiremeyeceğini kolaylıkla kabul eder. Bu insan
kendine ıssız bir ada yaratır sonrasında. Issız adasında kendine ufak eğlenceler bulur, mutluluğu
tadar ama sadece geçici bir süre için. Umutla ve özlemle ufukta yeni insanlar bekler.
Beklemelidir çünkü insanın içindeki basit içgüdüler insanı buna zorlar. İnsan o ıssız adadan kaçıp
gitmek ister ama bunun için hiçbir şey yapmaz, aynı zamanda da kendini adadaki yaşama
olabildiğince alıştırmaya çalışır. Hatta bazen kendini bile kandırır ""Ben yalnızlığı seviyorum""
diye. İşte kendi kendimi böyle bir ıssız adaya düşürdüğümün farkına filmi izlerken vardım. Fark
ettim ki film boyunca o oyuncunun adadan kurtulmasını dört gözle beklerken, içinde yaşadığım
ıssız adadan kurtulmak için hiçbir çaba göstermiyormuşum. O oyuncu için ne kadar
heyecanlanıyorsam, kendi kurtuluşum için de o kadar heyecanlanmıyormuşum. Okul ve ev
arasındaki kısır döngüdeki o bunalmışlık midemi bulandırdı adeta kötü bir yemek gibi ve
baharatları daha da keskinleşti filmi izlerken. Bir insan ıssız bir adada böylesine mücadele
verirken benim yaptığım kendime ihanetten başka bir şey değildi. Peki gerçekten o adadankurtulmak için ufukta bir gemi beklemem gerekiyor muydu? İnsan özünde duygusal olarak
öylesine güçlü bir yaratıktır ki, kendine bir ada yaratabildiği gibi, adanın etrafındaki suyu ikiye
yarabilir isterse ve yürüyüp gider tıpkı Musa Peygamber gibi. Ve hisseder gücü bütün
uzuvlarında. Gözlerinin çevresini nasıl daha farklı algıladığını fark eder. Tanışılacak onlarca
insan, üzerine konuşulacak yüzlerce konu ve görülmesi gereken binlerce mekan vardı ve ben
daha gençliğimin baharındaydım. Hayat kimi zaman insanı zor durumlara sokabilir ve insanı
mücadeleye sürükleyebilir. Mücadele hayatın her anında olmalıdır ve bu her insan için geçerlidir
fakat insanın hayatın zorluklarını bahane edip kendini küçük bir kara parçasıyla sınırlandırması,
adeta kendini diğer insanlardan soyutlaması gereksiz ve anlamsızdır çünkü bu insanın kendisini
kandırmasından ibarettir.",9.0,3.0,3.0,3.0
8764,Kübra Selvi,,"Aldatmak, beraber yola çıktığın insanı da, kendini de kandırmak… Aldatma sadece kadın
erkek ilişkileri açısından düşünülmemeli. Aldatma kavramının bütününe odaklanırsak eğer
aldatmanın günlük hayatımızda artık insanoğlunun birbirlerine karşı kibarlık ve merhametten
daha fazla sergilediği bir eylem olduğunu fark edebiliriz. ‘’İnsanlar birbirlerini neden
aldatır?’’ sorusuna cevap verebilecek kadar insan ilişkilerinden iyi anlayan ve bunun uzun
uzadıya analizini yapabilecek yeterlilikte insan tanımış bir kişi değilim. Fakat bildiğim bazı
şeyler var ki; ilişkinin türü her ne olursa olsun (arkadaşlık, romantik boyutu olan veya sadece
düz iki bireyin karşılıklı iletişimi) insanın beraber yola çıktığı bir insanı yarı yolda bırakmasını
kabullenemiyorum. En yakın arkadaşının arkasından konuşmak, eşin, sevgilin yerine
başkasını tercih etmek, günlük hayatta iş için veya bir başka durum için iletişimde
bulunduğun insanı kendi çıkarın için kandırmaya çalışmak, hepsi benim nazarımda
aldatmaya tekabül eden şeyler. Bilmiyorum belki de çok yukardan konuşuyorum, hiç
deneyimlemediğim bir durum hakkında belki çok önyargılı cümleler kuruyorum, ne de olsa
‘’kimse sınanmadığı günahın masumu değildir’’ demişler. Ama insanoğlunu insan yapan
yegâne şeyin merhamet ve vicdan duygusu olduğuna inanmışımdır hep, ne olursa olsun
vicdanı elden bırakmamalı insan. Birisini aldatmak her ne kadar modern dünyamızda hızla
normalleştirilmeye çalışılan bir olgu olsa da çok saygısızca ve merhametsizce bir durum
benim için. Bir insanı hayal kırıklığına uğratmak, insanlara olan güven duygusunu geri
döndürülemez şekilde zedelemek, kalp kırmak… Şu içinde yaşadığımız üç günlük dünyada sırf
daha fazla haz ve çıkar elde etmek için bir insanın canını bu kadar çok yakmak oysaki ne
bencilce. Aldatmak kitabında Linda sevdiği adam olan Jacop’un karısı Marienne’nin canını
daha fazla yakmak için kendi evliliğini de, özel yaşamını da umursamadan pat diye ilişkilerini
Marienne’ye söylüyor. Bunun temelinde Jacop’a duyduğu devasa aşkın yattığını
düşünebilirsiniz ama bana göre bunun altında yatan sebep kocaman bir doyumsuzluk. Linda
bencil, Linda vurdumduymaz. Fakat ben bu konudaki bütün önyargılarımı bir kenara koyup
konuşursam aldatma çok mu uzak bir eylem biz insanoğluna? Hayır, hiç değil. Bencillik,
nankörlük o kadar insanoğluna ait olgular ki, tıpkı vicdan ve merhamet gibi. Hâliyle bencillik
ve nankörlükten doğan aldatma da insana bir o kadar yakın, bir o kadar bizden. Her birimiz
potansiyel hainleriz aslında. Kendi kişisel zevklerimiz için yeri geldiğinde bize güvenen, sırtını
yaslayan insanların canını gözümüzü kırpmadan yakabiliyoruz. Aldatmak, kandırmak ne
kadar da insanca şeyler aslında. Aldatma denen eylemi gerçekleştiren kişi peki sadece
karşısındaki kişiyi mi aldatır? Hiç sanmıyorum. Birey bu süreçte aslında kendisine de oyun
oynar, kendisini de kandırır çünkü sürekli olarak kendisine de yalan söyler, sürekli olarak
kendisini yanlış yapmadığına dair ikna etmeye çalışır, eyleminin doğruluğunu kanıtlamak için
kanıtlar arar. Bu durum da bir çeşit kendini kandırmaya, aldatmaya girer. Zaten kendisine vekarşısındaki bireye saygı duyan insan da aldatma ve kandırma eylemine girişmez. Belki de
aldatmaların en kötüsü insanın kendisini aldatmasıdır. Seni hiçbir zaman sevmeyecek bir
kişiyi beklemek, arkandan oyun oynadığını fark ettiğin arkadaşına defalarca şans vermek,
karşındaki insanın seni kandırdığını bile bile susmak, içinde olmak istemediğin bir duruma
inatla ses çıkarmamak. Bunlar da bir çeşit aldatmadır, kişinin kendisini aldatmasıdır. Bu
olayda bir başkasını üzmesek bile kendimiz üzeriz, kendimize çeşitli bahaneler buluruz onlara
inanmak isteriz ne kadar aptalca olduklarını bile bile. Zamanında çok sevdiğim bir dostumun
beni kullandığını bile bile içimden ona defalarca yeni şanslar verdim. Yaklaşık üç dört yıllık bu
süreçte her defasında kendime bahaneler sundum onunla olan arkadaşlığımı devam
ettirebilmek için. Bunu ona olan sevgimden yaptığımı düşünmüştüm her zaman ama şimdi
düşünüyorum da ben alenen kendime yalanlar söyleyip, kendimi kandırmışım. En sonunda
bitirdiğim bu arkadaşlık ilişkim bana çok önemli dersler verdi. Bir daha hiçbir zaman içimden
gelen sesi susturup kendime bahaneler vermedim, kandırılmama müsaade etmedim.
Aldatma çok çeşitli ve tek bir ilişki tipi altında incelenmemesi gereken bir olgu. Ama her
aldatmayla dolu olan ilişkiyi incelediğimde gördüğüm şu ki; her aldatma vicdansızlık ve
saygısızlık içeriyor. Kişinin kendisine de karşısındakine de.",9.0,3.0,3.0,3.0
7034,M.Ataberk Daşkıran,,"Yabancılık nedir? Yabancı olmak nedir? Bir bütüne ait bir parça olamamak? Yabancılık topluluk halinde
yaşayan her canlı hatta cansız varlıkların bile içinde olan bir olgudur. Bu yazıda yabancılığın benim için
neler ifade ettiğini anlatacağım. Sonuçta yabancılılar hayatın her alanında göze ilk çarpanlardan ama
nedense göze ilk çarpmalarına rağmen üstüne çok düşünmediğimiz bir konu yabancılık.
Yabancı olmanın oldukça sebepleri vardır bana kalırsa. Farklılıklar bir anda bütünlüğü engellemez ama bu
farklılıkların toplamı varlığı, bireyi çoğunluğa göre çok daha değişik kılar. Bu çelimsiz bir çocuğun
Amerikan futbolu takımında oynamaya çalışması da olabilir, iyi tanımadığınız bir insanla aynı odada
kalmak da olabilir. Biz sebeplere geri dönelim, öncelikle elimizde olmayan sebeplerden bahsedelim.
Mesela bir kuş sürüsünün içinde yaşamaya çalışmak ne kadar mantıklı? Belki her sabah önlerine ekmek
atarak kendinizi yabancılıktan uzak kılabilirsiniz ama günün sonunda a noktasından b noktasına siz
yürürsünüz, onlar uçar. Hareket etmekten de öte biyolojik olarak sizin onların arasına kaynaşmanız zaten
imkansızdır. Thomas Mann’ın “Efendi ile Köpeği” romanında benzer bir durum söz konusu. Ana
kahramanımızın ve köpeğinin arasında oldukça güçlü bir bağ vardır ancak bu bağ birinin insan diğerinin
köpek olduğu gerçeğini hafifletmez. Dolayısıyla özellikle elimizden gelmeyen sebepler bizi en yüce
birlikteliklerde bile yabancı durumuna düşürüp, uyumsuzluğa yol açabilir. Bunun güzel bir örneğini
yabancı bir ülkeden gelen arkadaşınızı yaşadığınız yerdeki arkadaşlarınızla beraber yemeğe götürmek
olabilir. O kişi istese de istemese de asla tam olarak dahil olamaz çünkü diliniz ve yaşanmışlıklarınız(ortak
yaşanmışlıklarınız) farklıdır. O kişi asla sizin normal çevrenize o akşam uyum sağlayamaz. Adeta
Bauschan’ın kent hayatına bir tasmaya bağlı olarak uyum sağlayamayacağı gibi...
Yabancı olmanın sonuçları göründüğünden daha ağırdır. Yabancılaşmak genellikle beraberinde yalnızlığı
da beraberinde getirir ve karşılıklı saygıyı azaltır. Bu sosyal bir canlı olan insan için taşıması ağır bir yüktür.
Şu an insan örneğini kullanıyorum ama yalnızlık her sosyal canlıyı kötü etkileyen bir şeydir. Bu yalnızlık
belki başka uğraşlarla, çevrelerle, aktivitelerle azaltılabilir ama yalnızlık kendini imha etmeye hazır bir
bombadır bana kalırsa. Yalnızlık kişinin kendine verdiği değeri azaltacağı için, kendisinin başına kötü
şeyler gelmesi çok ama çok daha olasıdır. Bu olasılık intihara kadar varabilir ama yalnızlığın verdiği o
ıstırap zaten her gün tekrar öldürür kişiyi. Burada dikkatinizi çekmek istediğim bir konu var: Her gün hiç
yaşamıyormuş gibi hissetmek ölümdense daha acılı ve uzun bir süreç. Bu duruma saplandıkça toplumdan
daha da yabancılaşırsınız ve ilginçtir ki hayatta yapması zararlı olan pek çok şey gibi bu da bir kısır
döngüdür, bir bataklıktır. Hep hatırlarım bir arkadaşım vardı ortaokuldayken ve bu arkadaşımız kendi
kafasında büüttüğü bir hatası yüzünden iletişimi kesmiş ve üç sene sürecek bir yalnızlık döngüsüne adım
atmıştı.Bu bataklıktan çıkmak zordur dolayısıyla nasıl çıkabileceğimizi de konuşalım. O zaman ilk
sorumuz: Peki, yabancılığı nasıl gideririz? Başka birini, sıradan birini oynayarak yalnızlık sorununu
çözmeniz gayet rahat ama hayat başka biri olmak için çok kısa. Her insana özel özellikler ise kaybetmek
için fazla değerli, o zaman ne yapılmalı? O zaman yabancılık çeken kişi farklılıklarını kabul ettirmeli. Her
günün sıkıcılığı insanların kabul etme özelliğini adeta ayran gibi dibine çöktürüyor. “Yabancı”
durumundaki insana düşen ise tabiri caizse çevresindeki, artık hayata karşı yeni gözle bakamayanları,
şöyle iyi bir çalkalamak. Bunun faydası toplumsaldır hatta. Çünkü bir kez farklılıkları kabul etmeyi
öğrendiniz mi bunu genel olarak tavır haline getirirsiniz ve toplumda bireyselliğin artması çok büyük bir
hazine. Ama ilk paragrafta anlattığım üzere bazen o toplulukta yabancılaşmanın çözümü yabancı olarak
karşılanmayacak bir topluma gitmektir. Thomas Mann’ın eserinde Bauschen’in avdayken sergilediği
doğallık şehirdeyken görülmez ve şehirde yabancıdır adeta.Sonuç olarak bakıldığında yabancılık bir çok açıdan ele alınması gereken bir konu, burnumuzun önünde
duran ve bizim çözmemiz gereken bir sorun aslında ama maalesef insanlar içinde süreç olan şeyleri pek
sevmiyor. Evet ben de çok isterdim tek bir ilaçla bunu da halledelim ama maalesef gözlem ışığında
düşünerek anlaşılması ve çözülmesi gereken bir sorun yabancılaşmak.",7.0,2.0,3.0,2.0
4923,Can ILDIZ,,"1991 yılı… Milenyuma yaklaşırken diğer her şey gibi kaygılı ve
huzursuzdu Jeremy Wade Delle de. Evet, o dönemki belki de her
çocuk gibi o da korkuyordu etrafındaki bu büyük ve çalkantılı
dünyadan. Peki ya farkı neydi onun? Daha mı zekiydi? Daha mı
hassastı? Yoksa sadece daha mı güçsüzdü? Belki hepsi, belki de
hiçbiriydi o. Ama şunu kesinlikle söyleyebilirim ki diğerleri gibi değildi.
Anlaşılmamıştı o kendi zamanında. Hiç kimsenin göremediklerini
gördüğü için mi hiç kimsenin hissedemediklerini hissediyordu yoksa?
Onun yaptığı şey büyük bir cesaret gösterisi miydi, yoksa büyük bir
korkaklık mı?
Evde, zirvesinde durduğu dağları çizerek başlamıştı Jeremy, kendi
dünyasını kurmaya. Çok daha temiz ve saf, gerçek olana göre. Evet
daha 16 yaşındaydı o sadece fakat belki de diğerlerinin bütün
hayatları boyunca göremeyeceklerini görüyor ve bu yüzden
korkuyordu dışarıdan. Dışarıya yansıyan suskun ve asosyal çocuğun
içinde pek çoklarımızın girmeye dahi cesaret edemeyeceği kadar
renkli bir dünya yatıyordu. Ama dışarıdaki karanlık ve gürültünün
karşısında ne kadar direnebilecekti ki?Babası umursamıyordu onu, annesiyse yeterince dikkatli değildi
belki, belki o da sadece umursamıyordu. Eddie Vedder, sarsıcı
çığlıkları ile iliklerimize kadar hissetmemizi istiyor belli ki, Jeremy’nin
duygularını… Zaten onun yaşadıkları bütün bir neslin hisleri ve
öfkesinin patlaması değil miydi? İlgisiz ebeveynler, kaba arkadaşlar ve
sert okullarımız? Her adımda, her köşede karşılaştığımız bir senaryo…
Kral Jeremy kendi dünyasını yönetirken dışarıda hayat devam ediyor
ve onu daha çok yormaya devam ediyordu. Hepimiz kendi
dünyalarımızın krallarıyız, fakat dışarıda belki de sadece bir isim ve
birkaç ünvandan ibaretiz.
Hatırlıyor burada, Eddie Vedder’ın ağzından konuşan sınıf
arkadaşı. Nasıl zararsız göründüğünü Jeremy’nin, içinde yatan aslana
rağmen. Sınıfındakiler dalga geçiyor, annesi ilgilenmiyor, babası ise
umursamıyordu. Parçanın arkasındaki bass gitar yürüyüşü ve vokalin
umursamazlığında adeta Jeremy ve arkadaşları var. Kavga ediyorlar,
ne için olduğunu bile bilmeden. Git gide öfkeyle daha da çok doldu
Jeremy. İntikam almak istiyordu, belki de tüm dünyadan. Her sabah
uyanıyor ve her akşam yeniden ölüyordu. İçindeki aslan gün geçtikçe
daha da güçleniyor, büyüyordu…Sabretti Jeremy… İçindeki aslanı tutabilmek için uğraştı… Bunu
başardı da, etrafına göstermeden, içinde tuttu bütün fırtınalarını ve
çığlıklarını. Ta ki 8 Ocak 1991 tarihine kadar… O sabah da diğer bütün
sabahlardan farksızdı Jeremy için. Her zamanki gibi isteksizce okula
gitti. Fakat İngilizce dersinin olduğu sınıfa gelince dersin çoktan
başlamış olduğunu gördü. İçeri girdiğinde öğretmeni gidip bir “giriş
kağıdı” almasını ve tekrar gelmesini söyledi. İşte bu bütün o
fırtınaların, çığlıkların artık daha fazla hapsedilemeyeceği noktaydı.
İçinde daha önce hiç hissetmediği bir öfke ve acı hissetti. Fakat tüm
bunlara rağmen tek kelime dahi etmeden sınıftan çıktı. Geri
döndüğündeyse elinde “giriş kağıdı” yerine 0.357 kaliblerik bir
tabanca tutuyordu. “Almam için yolladığınız şeyi getirdim!” dedi ve
başka hiçbir şey söylemeden tabancanın namlusunu ağzına soktu ve
düşünmeden tetiği çekti.
İşte bu sessiz çocuk Jeremy’nin artık sessiz olmayan çığlığıydı.
Annesinden, babasından, arkadaşlarından, öğretmeninden hatta
bütün dünyadan intikamını almıştı işte. O gün, o sınıfta bulunan
herkese bir daha hiç unutamayacakları, yıllarca kabuslarına girecek
bir olay yaşatmış ve bunu bilerek, isteyerek yapmıştı. Parçanın genel
karanlık ve umursamaz havasına hakim olan öfke burada zirve yapıyor
ve dinleyeni o sınıfa, o güne götürüyor… Bütün bir neslin içinde yatan
birikmiş duyguların patlaması gibi… “Unutmaya çalış bunu, silmeye
çalış bunu!”(Vedder ve Ament).
Jeremy, neredeyse daha önce hiç konuşmadığı sınıfında konuştu
o gün. Yıllardır biriktirdiği, büyüttüğü öfkeyi ve çaresizliği kustu dışarı.
Evet daha sadece 15 yaşındaydı ve önünde çok uzun bir yaşamolabilirdi ama buna izin vermedi o, belki de diğerleri. Bazıları oğlunu,
bazıları bir öğrencisini, bazılarıysa bir sınıf arkadaşlarını kaybetti o
gün. Belki de bu kan hepsinin eline bulaşmıştı. Jeremy, sessizliğini
bozmuş, sınıfta konuşmuştu. Ve tüm bunlardan sonra, Jeremy’nin
çığlığından sonra sınıfı temizlemeye gelenlerin aklındaki tek soru kan
lekesini karatahtadan nasıl çıkaracaklarıydı…
Kaynakça
Vedder, Eddie ve Jeffrey Ament. Jeremy. Epic Records, 1991. Plak.
Miller, Bobbi ve Annette Nevins “Richardson teen-ager kills
himself in front of classmates”. Fivehorizons. Y.y. t.y. Web. 11 Ekim
2016.",8.0,3.0,2.0,3.0
3519,Paranoya / Deniz Akkaya,,"başkası var mıdır?"" sorusunun kafasında fazlaca tekrar etmesi bu düşünceleri alevlendirir. Bir insan
uzaylılardan korkuyorsa da aynı şekilde; ""Bu evrende bizden başkaları da var mı?"" sorusu,zihni meşgul
eden soru olacaktır. Bu kuşkular tek başına çok kuvvetli olmakla beraber, başka duygularla da
karışınca içinden çıkılmaz hale gelirler.
Okulumuzda sahnelenen ""Böcek"" isimli tiyatro da bu temel
sorular üzerine kurulmuştu aslında. Kuşkuyu yaratan sorunun ""Bu
denli teknolojik, yapay böcekler var mı?"" olması ve bunun iki kişinin
aşkı ile harmanlanması, başrolleri içinden çıkılmaz bir duruma
sokuyordu. Her şeyin bir tesadüf olabileceği, yanılıyor olabilecekleri
ya da başka bir olasılık akıllarının ucundan bile geçmedi. Birbirlerine
duydukları aşırı güven onların mantıklı düşünmesini engelliyordu.
Bir yerde okumuştum; insanlar doğada gördüğü binlerce
ipucunun sadece %5-10'unu zihin süzgeçlerinden geçirebilirlermiş.
Süzgeçten geçenler ise genellikle kendilerini haklı çıkaracak ya da
inançları ve düşünceleriyle ters düşmeyecek durumda olanlar
olurmuş. Onlar da bu şekilde, beyinlerine yenik düşmüş olsalar
gerek. Belki bütün düşünceleri ve teorileri doğruydu, ancak her
zaman genişçe düşünmelidir insan. Bir konuda haklı olduğumuza
(1) ""Böcek""
emin olsak bile; diğer tüm fikirlerin haksız olduğunu mantıksal ve
deneysel bir şekilde test edip haklı olduğumuzu ispatlamalıyız. Akıl
sağlıklarını kaybedip, intihar etmeleri de; fikirlerine bu denli bağlanmalarından dolayı bence.
Karakterlerin son sahnelerde duyduğu şüpheler, tüm hayatlarının başka birileri tarafından
yönetildiği üzerineydi. Günümüzde bir sürü insan kayboluyor, kaçırılıyor, öldürülüyor. Bazıları
bulunuyor, bazıları ise bir gizem olarak kalıyor. Gizem olarak kalan insanların yakınları devletler
tarafından yeni bir hayata sürükleniyor olabilir mi? Kaybedecek hiçbir şeyi kalmamış insanlar, gözü
kara birer ajan mı olurlar? Devlet bu potansiyeli gördüğü insanların, sevdiklerini aramayı bırakıyor
olabilir mi? Bunlar üzerinde çokça düşünülmesi gereken sorular, ancak insan düşündükçe içini yoğun
bir paranoya da kaplayabilir. Dikkatli olmak lazım...
Bu tartışmayı bir kenara bırakarak, tiyatro sayesinde kafama takılmış ve üzerinde düşünmeye
başladığım bir konudan bahsetmek istiyorum. Bir ülke, kendi askerlerini; biyolojik silahlar için kobay
olarak kullanabilir mi? Bana kalsa; hiçbir insan, hatta hiçbir hayvan bir deneyde kobay olarak
kullanılmamalıdır.
Bir mucize olduğunu ve insanların bu deneyler için kullanıldığını varsayalım; ben bir devlet
başkanı olarak vatandaşlarımı oğlum/kızım bilir ve onların kıllarına zarar gelmesine razı olmazdım.
Bırakın bir deneyle gençlerimi harcamak, başka bir ülkenin zarar vermesine de izin vermezdim. En
azından bir savaş ya da operasyonda ele geçirdiğim rehineleri, ya da hafifletici opsiyonlar sunarak
ülkemdeki mahkumları denek olarak kullanırdım.Oyunu izlemeye başladığımda çok ilginç bir şey daha keşfettim. Hayatım boyunca birkaç klasik
dışında hiçbir oyuna gitmemiş olduğumu... Yani gerçek hayata daha yakın, gerilim temalı bir tiyatroyu
bu oyunu izleyene kadar pek hayal edemiyordum. Oyuncuların ağızlarında sürekli bir küfür; gençlik
havasını katmak için sürekli ortada olan sigara, uyuşturucu, cinsellik vb. öğeler oyunu daha gerçekçi
yapmış. Büyük ihtimalle devlete bağlı olmayan bir tiyatro olduğu için bu kadar rahattı oyun. Bu
zamanlarda kimse kötü bir durumda, Türkçe altyazılardaki gibi ""Seni lanetliyorum!"" demiyor. Ya da
serseriler aralarında verdiği partilerde masa oyunları oynayıp sebze yemiyorlar. Durum böyle olunca;
daha çok tiyatroya gitmeye, daha çok ""güncel"" ve özel tiyatrolara gitmeye karar verdim. En azından
işlenen konulara biraz daha hakim olabiliyor insan, bir klasiğe göre.
Sonuç olarak, gitmekten çok keyif aldığım bir oyun oldu ""Böcek"". Başlangıçtaki amacım GE250
etkinliğinden puan kazanmak iken, oyundan çıktığımda elimde kırk puandan çok daha fazlası olduğu
için çok mutluyum. Yukarıda belirttiğim gibi, fırsat buldukça hem okulumda hem de dışarıda
tiyatroya gitmeyi planlıyorum.
KAYNAKÇA
 Böcek. Tracy Letts tarafından. Yön. Jason Hale. Bilkent Üniversitesi MSSF Sahnesi. Bilkent
Üniversitesi. 12 Şubat 2015. Performans.
 (1) http://www.bilkenttiyatro.com/boumlcek-mezuniyet-projesi-guumlz-doumlnemi.html",8.0,2.0,3.0,3.0
7236,Doğa GÜRGÜNOĞLU,,"Direnmeliyim. Borçlarımı ödeyene kadar, finallerim bitene kadar, sevdiğim yanıma gelene
kadar, araba alana kadar iş bulana kadar direnmeliyim. Hep bir zorluk ve bir direnme telkini vardır
hayatımızda değil mi? Hep bulunduğumuz noktadan ötürü bir rahatsızlığımız, ileri gitme isteğimiz vardır
ve şartlar ileri adım atmamıza olanak sağlayana kadar direnmemiz gerekir. Peki, neden hep ileri adım
atma ihtiyacı duyarız? Çünkü bizim arzularımız sınırlıdır. Ekonomi bilimi de zaten sınırlı dünya
kaynaklarını sınırsız insan ihtiyaç ve arzularını karşılamak üzere yönetme gayesinden ortaya çıkmamış
mıdır? Sınırsız ihtiyaç ve isteklerimizin sonucundaki ileri gitme arzumuz ile buna karşı duran
etrafımızdaki bütünün istikrarı karşı karşıya geldiğinde akıntıya karşı yüzen bir yüzücü misali çırpınırız
ve direniriz. Peki, sadece ileri gitmek için mi direniriz? Hayır. Hayat bazen bizi geriye sürüklemeye çalışır
ve biz de geri gitmemek üzere direniriz. Bu direnci ekonomik, sosyal ya da profesyonel alanlarda ortaya
koyarız. Ekonomik direncin en güzel örneklerinden birini de George Orwell’in Paris ve Londra’da Beş
Parasız adlı yapıtında birinci şahıstan bir anlatımla görebiliriz.
Paris ve Londra’da Beş Parasız’ da odak figür Paris’te bir otelde kalırken ve tam elindeki 1000
frangı fiziksel zevklerine harcarken kendisini bir anda son frangına kadar soyulmuş olarak bulur ve
böylelikle bir var oluş mücadelesine, bir direnme sürecine girer. Bu direnişi boyunca yoksulluğun farklı
yönlerini tanır, giysilerini rehine verir, berduşlarla yan yana yatar, bulaşıkçılık (Fransızlar buna plongeur
diyor) dahi yapar. Bu direnme süreci boyunca insan normal hayatında önem vermediği detaylara dikkat
eder, tüm fırsatlara bir anda duyularını açar. Sizce Ankara’da 4 TL’ye sağlıklı bir öğün fırsatı yoksullukla
boğuşan bir insanın mı dikkatini çeker yoksa sizin mi? Onun dikkatini çeker sizden önce, çünkü sizin
işiniz memuriyettir ya da öğrenciliktir ancak o insanın işi aç kalmamaktır. O insanı yaşadığı gerçeklik
ucuza karın doyurma uzmanı yapmıştır. Paris ve Londra’da Beş Parasız’ da berduşların yerlerden izmarit
toplama uzmanı olması gibidir bu. O insanlar çünkü sizin marketten alıp tükettiğinizle aynı miktarda
tütünü yerlerden toplayarak bedavaya getiriyor. Sadece bu da değil, siz bir şirkette pazarlama
müdürlüğü yapıyor olsanız bile Londra’nın berduşları insanları (özellikle de din adamlarını) kandırmayı
sizden daha iyi bilirler, çünkü inanmasalar da kendilerini ibadet ediyormuş gibi gösterip berduş
evlerinde (fıçılarda) bedava konaklarlar. Bütün bunların sebebi o insanların hayatın temel parçalarına
yani insani ihtiyaçlara ulaşmak için sürekli olarak direnme gereksinimi duymalarıdır. Çünkü o insanın
ertesi günkü yemeği bugünden pişmez.
Geriye gitmemeye çalışanların öyküsü böyleyken diğer tarafta ileri gitmeye çalışanlar vardır.
Öğrenciyken hiç hırslı ve bir hedefi olan sıra arkadaşınız oldu mu? Olduysa bilirsiniz ki o da hedefiyle
arasındaki mesafenin büyüklüğüne direndiğinden birçok konuya insanüstü bir özveriyle çalışır. Özellikle
de üniversitede bu tarz insanlar genelde hocalarla çok daha büyük bir özgüvenle iletişim kurarlar çünkü
bilirler ki eğer kendilerine güvenmezlerse hiçbir yere ulaşamazlar. Bunun dışında bu insanlar
hedefleriyle ilgili kısa sürede çok büyük miktarda bilgi edinebilirler ve etrafındakileri şaşkınlığa
uğratırlar. Çünkü etrafındakiler sadece bugünü yaşarken bu şahıs hem bugünü yaşamakta hem de
yarına yönelik yatırım yapmaktadır. Böyle bir düşünme gücüne sahip olmak için insanın kendi sınırlarına
karşı direnmesi gerekir ve bu direnişi insana hem çok büyük güç hem çok büyük üretkenlik hem de çok
büyük sorumluluk verir. Direnmek kolay değildir ancak direnen insan kazanır ve ileri gider, çünkü
insanlığının en derin güçlerini kullanarak çok büyük başarılara imza atar.KAYNAKÇA
 Orwell, George. Paris ve Londra’da Beş Parasız. İstanbul: Can Yayınları, 2015.",10.0,4.0,3.0,3.0
3915,Tarkan Ata KAN,,"Akşamları sevip sevmediğimi 19 yıldır hâlâ çözemedim. Akşamın yazın sıcak ve bunaltıcı, kışın
ise soğuk, büyüleyici; fakat bir o kadar da acımasız olması seçim yapmamı zorlaştırıyor. Sadece
mevsimlere göre de değil, günden güne değişiyor akşamlara olan bakış açım. Eğer ertesi gün için çok
fazla işim varsa ve bunlar yapmak istemediğim işlerse, o akşam benim için işkenceye dönüşüyor.
Ertesi gün arkadaşlarımla buluşup gezeceksem, o akşam mutluluktan uyuyamadığım oluyor.
Mevsimler ve günlerin dışında, akşamlara olan bakış açım hayatımın farklı dönemlerinde de
farklılık gösteriyor. 8. sınıfta liseye giriş sınavlarına hazırlanırken benim için akşamlar otobüs
durağında beklerken ezan seslerini dinlemekti. Havanın kararmaya çoktan başlamış fakat hâlâ tam
olarak kararmamış olduğu vakitlerde durakta otururken duyduğum ezan sesleri, ilkokuldayken
yaşadığım şehrin bunaltıcı sıcakları, çöplerle kirletilmiş kaldırımlar, düzensiz yollar ve bu yolda
ilerlemeye çalışan araçların içindeki sinirli sürücülerle ezan sesleri birleşince yaşama isteğim
neredeyse yok oluyordu. Ezan seslerinin bende bıraktığı bu etki kesinlikle dinle ya da ezanın anlamıyla
alakalı değil. Sadece akşam ezanının bende çağrıştırdığı “havanın sanki bir daha hiç
aydınlanmayacakmış gibi kararması” ve “zamanın hızla geçip gitmesi” duyguları asla hoşuma gitmiyor.
Sonraları ise akşamların anlamı benim için değişmeye başladı. Lisede yaşadığım şehri çok
sevmem ve çok iyi arkadaşlar edinmemle birlikte akşamları arkadaşlarımla dışarı çıkıp eğlenmeye
başladım. Artık otobüs duraklarında oturmak bana hüzün vermiyordu çünkü ya arkadaşlarımın yanına
gidiyordum ya da harika bir günün sonunda eve dönüyordum. Sabahları yolda gördüğüm trafik, işe
giden insanlar, kaldırımlarda kendinden emin bir şekilde bir yere yetişmesi gereken meşgul ve
“önemli” insanlardan sonra, akşamın sakinliği beni özgür hissettiriyordu. Ayrıca, bir yere yetişmek
zorunda olma hissi akşamları yok oluyordu.
Bu his uzun sürmedi. Üniversite sınavları yaklaşınca bir anda kendimi ilkokulda beklediğim
otobüs durağında buldum. Her akşam -hatta gece dersem daha doğru olur- dershaneden çıkıp eve
gelmek, evde ders çalışıp uyumak zorundaydım. Bu rutini hiçbir şey bozmamalıydı. Kendime asla
zaman ayıramaz hale gelmiştim ve üniversite sınavları için çok kaygılıydım. Bu his nedense akşamları
kendisini daha da gösteriyordu. O sevdiğim huzur verici hava kendisini acımasız bir soğuğa bırakmıştı.
Havanın yavaş yavaş kararmasını izlemek bana mutluluk verirken, kendimi bir anda havanın bir daha
asla aydınlanmayacağı korkusuyla yüzleşirken buldum. Hava yavaş yavaş kararırken kendime sürekli
şunu söylüyordum: “Şu an gördüğün gökyüzü, bir daha görebileceğin en aydınlık gökyüzü.”. Hava
tamamen karadığında ise, kendimi tamamen yalnız hissediyordum. Sabah yaşadıklarımın çok daha
fazlasını bu sefer akşamları yaşamaya başlamıştım. Etrafımdaki herkes kendinden çok emin
görünüyordu. Sanki birkaç hafta önce birileri, ben hariç herkese tam olarak ne yapmaları gerektiğini
anlatmıştı. Ne yapmam gerektiğinden ve yaptıklarımın doğruluğundan asla emin değildim ve gecenin
karanlığında bu duyguları yaşamak benim için oldukça zordu.
Yazımın sonunda, şu andan bahsederken, sanki her şeyin normale döndüğünü ve
akşamlardan tekrar zevk almaya başladığımı yazacakmış gibi bir izlenim bıraksam da maalesef hâlâ bu
hisleri yaşadığım oluyor. Fakat akşamlardan tekrar zevk almak için elimden geleni yapıyorum. Bu
mutsuzluğun derinine inerek sorunları bulmaya ve onları çözmeye çalışıyorum. Akşamlarla ilgili
sevdiğim bütün şeyleri düşünüyorum. Örneğin, lisede arkadaşım sayesinde keşfettiğim Chopin’in
noktürnleri beni çok mutlu ediyor. Yorucu bir gün sonrası hafif bir yemek yiyip ıhlamur çayı hazırlayıp
Chopin’in noktürnlerini dinlemek şu sıralar en çok sevdiğim aktivite, tıpkı şu an yaptığım gibi…",10.0,4.0,3.0,3.0
2681,Dilara Atmaca,,"İnişler ve çıkışlar hayatın temel kuralı, kalp ritmimiz bile somutlaştırılıp kağıda
döküldüğünde çizgiyi asla düz göremeyiz. Eğer çizgi düzse kalp durmuştur. Demek ki
inişler çıkışlar hayatımızın her döneminde olacak, olmadığı an ise hayat bitecek. Peki siz
tüm bu iniş çıkışlarla nasıl başa çıkıyorsunuz? İnsan yaşla değil, bu iniş çıkışlarla yani
hayatla nasıl başa çıkacağını öğrendiği zaman büyüyor. Ve ben bu sefer büyümeye çok
yaklaştığımı hissediyorum.
Hayatımın monotonlaşmış kısır döngüsünde yuvarlanırken durup hiç
düşünmemiştim ‘’Gerçekten her şey yolunda mı?’’ diye. Ya zamanım olmamıştı ya da
monotonluk bana bunu aşılamıştı, bilemiyorum. Her şey olması gerektiğiymiş gibi
zannederken, her sabah kalkıp okula giderken, her gün -düzenli aralıklarla- değer
verdiğim insanlarla telefonda konuşurken, bir gün uyandım ve artık gidecek bir okulum
yoktu. Hayat bir anda önüme düşünme fırsatını sunmuştu, hem de benim için en ağır
olanını. İki sene hazırlanıp girdiğim üniversite sınavında, iyi bir sıralama yapıp istediğim
bölüme yerleşmiştim ve sırf ailemin yanında kalabilmek için tercih ettiğim okul
kapanmıştı. Çocukluğumuzdan beri bize tembihlenen şey ‘’İyi bir okula kapak attıktan
sonra her şeyin daha rahat olacağıydı’’. Ama bu durum elimde ne varsa alıp götürmüştü,
kendimi bir türlü pozitif düşüncelere odaklayamamıştım. Sanki bir sürü düşünce varmış
monotonluğun altında yatan ve bir sivrilme noktası bekliyorlarmış saklandıkları yerden,
bekliyorlarmış ki düşünüldükçe her gün biraz daha batsınlar, her gün biraz daha
acıtsınlar. Derin bir düşüşe geçmiştim sanki, yirmi yıllık hayatımın ilk düşüşü. O zaman
bilmiyordum bu düşüş hayatımdaki sonların başlangıcıydı ve şimdi biliyorum ki her son
yeni bir başlangıç demekti. Çocukluğumdan beri çevrem beni neşeli, konuşkan, pozitif
bir insan olarak tanımlar. Hayatımda ilk defa gerçekten bir şeyleri düşünmeye
başlamıştım. Bu düşünceler beni sürekli mutsuzluğa itmeye başlamıştı ve önünü
alamıyordum. Ne zaman boş kalsam düşünüp ağlamaya başlıyordum ve ne zaman
kalabalıkta olsam yalnız kalmak için çabalamaya başlamıştım. E malum bu yolun sonu
ağlamaktı ve bu ağlamak artık bende bir alışkanlık haline gelmişti. En sonunda bu
durum etrafımdakilerin tek tek eksilmesine neden olmaya başlamıştı. Bir sabah baktım
ki asla gitmez dediğim herkes gitmiş. Hayat bu sefer de buradan düşündürmeye
başlamıştı beni. Düşündükçe çıkamıyordum işin içinden, üstelik kafamı dağıtmak gibi bir
niyetimde yoktu. Tüm gün yataktan çıkmayıp düşünüp, ağlayıp, kendimi tüketiyordum.
Annem ‘’Büyüyorsun.’’ diyordu, peki büyümek gerçekten böyle bir şey miydi?
Küçüklükten beri hayal ettiğimiz gençlik bu muydu? Hayat gerçekten sizi yorduğunda ne
yaparsınız? Ben bir süre her şeyden kaçtım. Kabuğuma çekildim, hayatı sorguladım. Asla
pes etmeyen, hep imkansızı zorlayan ben bu sefer durdum, sadece izledim olanların
akışını. Bir süre sonra aynaya baktığımda kendimi çökmüş halde buldum, beş kilo
vermiştim, hep ışıldayan gözlerim sönmüş altları çökmüştü. Birden kendime ‘’Dur.‘’dedim. Kafa dağıtmanın yollarını aramaya başladım ve bilgisayarım gözüme çarptı.
Hemen bir film aramaya başladım. Beni kamçılayacak, kendime getirecek bir film
arıyordum ve daha önce de izlediğim Winston Groom’un yazdığı Forrest Gump kitabının
uyarlaması olan aynı ismi taşıyan filmi izlemeye başladım. Film Forrest’ın, durakta
otobüs beklerken kendisiyle aynı durakta oturan yabancılara hayat hikayesini
anlatmasıyla başlıyor. Bakıldığı zaman Forrest’ın hayatı filmdeki diğer çocuklara göre
daha zor, sırtı kambur olduğu için bacaklarına bir aparat takılıyor ve diğer çocuklar
onunla bu aparat yüzünden sürekli uğraşıyor. Tek arkadaşı olan ve ilk görüşte aşık
olduğu Jenny, Forrest’ın hayatında çok önemli bir yere sahip. Forrest ilk başta okula
kabul edilmiyor çünkü zeka testinde yetmiş beşin altında alıyor, yani yetersiz bir zekası
var bazı şeyleri güç idrak ediyor. Annesinin devreye girmesiyle okul hayatı başlıyor.
Tüm bu olumsuzluklara rağmen Forrest hiçbir zaman pes etmiyor ve en sonunda çok
başarılı bir insan oluyor hatta iflas etmiş pek çok girişimciye de esin kaynağı oluyor.
Film bittikten sonra tüm gece bu filmi düşündüm. Forrest’ın o kadar zorluğu aşmasını,
ona söylenenleri umursamamasını ve en sonunda başarıyı yakalamasını. Sonra kendime
dedim ki ‘’ Kim kendi hayatıyla ters düşmemiş ki şu zamana kadar, elbet bunların
hepsine çare bulacağız. Yolma dudaklarını, iyi olacağız.’’ Sabah kalktım ve tekrardan
tercih yaptım. İzmir’i ve bütün düşünceleri arkamda bırakacak bir son hazırladım
kendime.
Her son yeni bir başlangıçtı ve benim başlangıcım Ankara oldu.",9.0,3.0,3.0,3.0
1738,21601371 - Elif Nur Bilgin,,"Dünya kelimesi biz insanlar için çok şey ifade eder.
Çoğu hissimizi dünya kelimesi ile bağdaştırarak
anlatırız belki de. Mutluluğumuzu dünyalar benim oldu
diyerek ifade ederken üzüntümüzü dünyalar başıma
yıkıldı diyerek anlatırız. Bazen dünya yıkılsa
umurumda değil diyerek boş vermişliğimizi belirtirken
sen bir yana dünya bir yana ya da dünyalara değişmem
seni diyerek sevgimizin boyutunu gösteririz. Çok
istediğimiz bir şey gerçekleştiğinde ise derin bir oh
çekerek dünya gözü ile gördüm demez miyiz? Bir de
meşhur sanatçılarımızın hepimizin diline pelesenk
olmuş şarkıları, sözleri vardır dünya üzerine. Neşet
Ertaş’ın da söylediği gibi Ah yalan dünya.
Peki sahiden de dünya biz insanların hayatında yer
kapladığı kadar büyük bir paya sahip midir evrende de?
Günden güne gelişen ve yeni keşiflere kapı aralamamızı
sağlayan teknoloji sayesinde dünyamızın içinde
bulunduğu Samanyolu Galaksi’sinin evrendeki sayısı
tam olarak bilinmesi imkânsız milyarlarca galaksidenyalnızca biri olduğunu biliyoruz. Yani milyarlarca
yıldız, gezegen ve galaksi arasında dünya aslında hiç de
bizim düşündüğümüz gibi bir yere ve boyuta sahip
değil. Adeta uçsuz bucaksız bir ormandaki karınca
ifadesini uzayın küçücük bir kısmını kaplayan
dünyamız için kullanmış olsak herhâlde garip kaçmaz.
İşte buradaki çarpıcı kısım ise bizim uçsuz bucaksız
olarak nitelendirdiğimiz dünyamız bile aslında ufacık
bir yer kaplarken bizlerin bir karınca kadar parçası
olamadığımız bir evrende yaşadığımız gerçeği. Hâlbuki
çoğumuz ne kadar da büyük görüyoruz kendimizi,
dünyanın merkezine koyuyoruz adeta. Bana göre de işte
en büyük yanılgımız tam da burada başlıyor. Her
insanın uğruna çabaladığı şeyler olduğunu inkar
edemeyiz. Bu istekler kimi zaman çok başarılı olmak
kimi zaman ünlü olmak yahut çok zengin olmak
olabilir. Bu hayaller ve hedeflerimiz gözümübürüyebilir. Bunlara ulaşmak uğruna yapılmaması
gereken şeyleri yapmak, başkalarına zarar vermek;
kendimizi çok önemsemek, dünyanın merkezine
kendimizi koymak değil midir? Sonsuz sınırsız bir
evrende küçücük bir yere sahip olmamıza rağmen bu
bencillik bu hırs nasıl bürüyor biz insanoğlunun
gözünü. Mesela sırf daha çok para kazanabilmek için
nasıl kıyıyoruz havaya, suya, doğaya. Rahat ulaşımımız
için fosil yakıtları sınırsızca kullanıp havayı kirletmek,
çeşitli atıkları denize çöp kutusu muamelesi yaparak
atıp suyu kirletmek, ormanlarımızı gözümüzü
kırpmadan daha fazla konut ve yol için katletmek
insanoğlunun kendini fazla önemsemesi ve sınırsız,
bencil isteklerinin sonucu değil de ne? İşte gök bilimci
Carl Sagan Soluk Mavi Nokta adlı kitabında tam da bu
noktaya parmak basar. Dünyanın uzaydan çekilmiş bir
fotoğrafından hareketle ona bu ismi veren yazardüşüncelerini kendi diliyle şu şekilde ifade etmiştir
kitabında. “Dünya, dev bir evrensel arenada yer alan
çok küçük bir sahnedir. Şan ve şöhret içerisinde, bu
noktanın küçük bir parçasında kısa bir süre için efendi
olabildiler. Bu noktanın bir köşesinde yaşayanların,
başka bir köşesinde yaşayan ve kendilerinden zar zor
ayırt edilebilen diğerleri üzerinde uyguladıkları zulmü
düşünün...” İşte bu açıdan bakmaya başlamak belki de
sınırsız olan bencillik ve nefretimizi aşmanın bir yolu
olmada önemli bir adım olabilir. Yani evrende
ayrıcalıklı olduğumuz düşüncesini bir kenera bırakmak,
dünyanın bizim etrafımızda dönmediğini kabullenmek
tam tersine bizim yaşamak için dünyaya muhtaç
olduğumuzu fark etmek bizler için zor olsa da eninde
sonunda yüzleşmemiz gereken bir gerçek. Bu gerçekle
yüzleştiğimizde ise daha kolay şeylerden mutlu olarak
sıkıntılarımızın hafifleyeceğini fark edeceğiz.",9.0,3.0,3.0,3.0
1808,A BOUT DE SOUFFLE ( SERSERİ ÂŞIKLAR),,"Fransa hayranlığı ve sinema tarihi ilgim beni bu filmi izlemeye itti ve daha ilk sahnesiyle beni
kendine çekmeyi başardı Jean Luc Godard. Michel’in ağzında sigarası, başında fötr şapkası
ve elinde silahıyla araba kullanırken kameraya bakarak konuştuğu giriş sahnesi bu filmin
daha önce izlediklerimden çok farklı olacağını anlamama yetti.
Filmin konusunu özetlemek gerekirse: Michel (Jean-Paul Belmondo) hırsızlık ve
dolandırıcılıktan aranan bir suçludur. Filmin başında kendisini kovalayan polislerden birini
vurduğu için kaçmak zorundadır. Patricia (Jean Seberg) ise Amerika’dan turist olarak Paris’e
gelmiş ve parasız kaldığı için gazete satmak zorunda kalan, idealleri olan bir kadındır. Bu ikili
arasında tutkulu bir aşk başlar ancak ikilinin hayata bakışları, Patricia’nın iç hesaplaşmaları
gibi nedenler bu aşkın çok acı bir sona gitmesine sebep olur.
Film, Fransız Yeni Dalga sinemasının genelinde olduğu gibi “yeni kadın” imajına
odaklanmıştır ve Patricia’nın hayatı algılayış şekli, cinselliğini yaşayışı ve idealleri gibi
detaylarla bu imajı vermeyi amaçlamıştır. Bir aşk filmi gibi görünse de, sınıf farklılıklarını, yeni
toplum yapısını ve bu yapı içerisinde kadının yerini gerek diyaloglar, gerekse oyuncuların
mimik ve hareketleriyle veren, izleyiciye mükemmel bir psikolojik çözümleme imkânı sunan
bir film A Bout de Souffle. Michel’in her hareketi hayata karşı vurdumduymaz ve alaycı
olduğunu gösterirken Patricia’nın her bir mimiği ve davranışı aşka karşı duruşunu, cinselliğini
yaşayış şeklini, insanlara bakışını ve hayattan beklentilerini görmemizi sağlıyor. Oyuncular
karakterlere öyle güzel uyum sağlamış ki, insan izlerken bu rolleri başkası oynasa bu film bu
noktada olamazdı diye düşünüyor. Filmin doğallığı da insanı içine çeken özelliklerden biri.
Filmi izlerken her şey o kadar gerçek geliyor ki insan ister istemez kendini karakterlerle
özdeşleştiriyor. Bunda tabii ki diyalogların büyük çoğunluğunun doğaçlama olmasının etkisi
büyük. Filmle ilgili en çok sevdiğim şeylerden biri de isminin Türkçe’ye çevrilişi sanırım.
Genelde film isimlerinin çevirileri çok anlamlı olmuyor ama bu filme “Serseri Aşıklar” denmesi
mükemmel olmuş diyebilirim. Başka bir söz öbeği bu filmi bu kadar güzel anlatamazdı
sanırım.
Godard filmde öyle güzel detaylar kullanmış ki, insan üzerine düşünüp keşfettikçe hayran
kalıyor. Keşfettiğimde beni en çok etkileyen detay Patricia ve Michel’in aralarında geçen
Faulkner diyaloğu oldu. Filmin en uzun ve belki de en önemli sahnesi olan yatak diyaloğunun
bir kısmı şu şekilde:
Patricia: William Faulkner'ı tanıyor musun?
Michel: Hayır, kim? Onunla yattın mı?
Patricia: Hayır hayatım.
Michel: Öyleyse boşver, bluzunu çıkar.
Patricia: Çok sevdiğim bir romancı, ""Yaban Palmiyeleri""ni okudun mu?
…
Patricia: Dinle, son cümlesi çok güzel.
Michel: Ayak parmaklarını göstersene.
Faulkner’ın Yaban Palmiyeleri’nin son cümlesinin ‘sevgililerinizi öldürün.’ olması ve filmin
sonunda Patricia’nın Michel’in ölümüne sebep olmasını birbirine bağladığımda Godard’a olanhayranlığım bir kat daha arttı. İkili arasında geçen her bir diyalog aslında filmle, Godard’ın
psikolojisiyle ve dönemle ilgili çok önemli detaylara sahip. Detayların yanı sıra filmden bu
kadar etkilenmeme sebep olan en önemli şey belki de Patricia’nın iç dünyasını, psikolojisini,
hayata ve aşka bakışını çözümlemeye çalışmam oldu. Her mimiği ve hareketiyle verdiği
hüzün, aslında âşık olduğu bir adam olmasına rağmen aşka ve bağlılığa karşı olması, bu
düşünceye katlanamaması yüzünden sevgilisinin ölümüne sebep olması, sürekli bir iç
hesaplaşma içinde olması ve Jean Seberg’in tüm bunları kusursuz bir şekilde izleyiciye
yansıtması filmin en önemli özelliklerinden biri olabilir. İlk sahnesinde başlayıp film boyunca
devam eden hayranlığım son sahnesiyle daha da pekişti. Michel’in öldüğü an belki de
sinema tarihinin en etkileyici ve enteresan ölüm sahnesi olabilir. Ağzında sigarasıyla yatan
Michel’in son sözü sadece “iğrenç” oluyor ve aslında bu tek kelime çok fazla şey anlatıyor.
Michel’in yaşamak istemediği bir hayatı yaşayıp bu hayat içinde ölmesi, bunlardan dolayı
kendine olan siniri bu kelimenin asıl sebebi. Ancak Patricia’nın “Ne dedi?” sorusuna
“İğrençsin dedi.” diyen polis memuru son sahnneyi başka bir noktaya taşıyor. “İğrenç ne
demek?” diye alaycı bir şekilde soran ve kameraya bu sözcüğün anlamını bildiğini gösteren
bir bakış atan Patricia bu son sözle aşka olan son inancını da tamamen yitirmiş ve aslında
hayata dair tek amacını başarmış oluyor. Tek bir kelime ve oyuncuların yeteneğiyle bunu
izleyiciye aktarabilmiş olması bile filmin ne kadar özel olduğunu göstermeye yetebilir.
Hakkında sayfalarca yazabileceğim, saatlerce konuşabileceğim, beni derinden etkilemiş ve
her izlediğimde daha fazla keyif aldığım bir film A Bout de Souffle. Bu yüzdendir ki o klişe “
en sevdiğin film nedir?” sorusuna hiç düşünmeden ‘Serseri Âşıklar’ diye cevap veriyorum.
İzleyen herkes kendinden bir şeyler bulabilir, Patricia’nın güzelliği ve hüznüne hayran kalıp
Michel’in hayata karşı alaycılığıyla eğlenebilir. Mutlaka izlenmesi gereken bir film.",9.0,3.0,3.0,3.0
3333,Mesela,,"kültür ve dogmalarından bir anlığına uzaklaşsak mesela… Yüzyıllar boyunca benliğimizi
bürümüş, yaşamımızın her anına katık edilmiş, bizi bize kazandırmış Doğu kültürümüze bir
baksak mesela… Özümüze bir kısa dönüşle dönsek mesela… İskender Pala’nın Mesela’sı
bana bunları düşündürmeye başladı. Doğu ve ben yahut biz, Batı’ya bunca adanmışken, ne
haldeyiz?
Batı hayatın her yerine uymasa da zorla sokulmuş. Uysa da uymasa da bu kültür her
yere adapte edilmeye çalışılmış. Küçük bir çocuğun geometrik şekiller bulunan bir oyuncakta
üçgen yerine kareyi sokmaya çalışması gibi; bütün gücüyle zorlanmış, vurulmuş ve oyuncağı
kırarak o üçgene, o kare sokulmuş. Biçimsiz ve anlamsız bir şekle bürünmüş. Herkese kucak
açan, başkalarının güzelliklerini de beğenen, takdir eden ve kendine eklemek isteyen Doğu
kültürü, ben ben diye bağıran Batı kültürüne esir edilmiş. Kareyi usûlüne göre koyunca
kendisine yoldaş edecek olan Doğu, Batı’nın üçgene kare sokma azmi yüzünden parçalanmış.
Böyle anlatınca da sanki ben başka bir haldeymişim gibi oldu. Ben sanki hep eski
kültüre bağlı kalmışım da diğerleri suçluymuş gibi… Kendime de soruyorum, ne bu Batı
özentisi ve neden eskiye olan bu haşin düşmanlık? Neden yüzyıllardan yüz çevirdim, geçmişi
unuttum da garba bağlandım? Bu kadar mı kötüydü asırlık yoldaş?
Kendimi, eski kültürü – eski dediğim de birkaç yüz yıl öncesi- yok etmek istercesine
görmezlikten geliyorum, yeniyi göklere çıkararak. Bu gelen sanki insandan gelmemişçesine
yüceltiyoruz, bir o kadar anlamsız şekilde. Küçük büyük, yararlı yararsız her şeyine tutkuyla
koşuyoruz. Bizi insan (!) yapsın, medenileştirsin diye... Onunla tanışana kadar insanlıktan
nasibimizi alamadık, yüzyıllar boyu barbarca yaşadık diye haykırırcasına koşuyoruz. Evet,
farkında değilim ama ben eskiyi bu kadar aşağılayıp da yeniyi bu kadar yücelttiğimde anlamı,
ne kadar acı da olsa, bu oluyor. Ben fark etsem de etmesem de sonuç buna çıkıyor.
Birileri durup da bir anlığına baksa bana da zavallı, acınacak halimi bir görse… Garip
mahlûk, kendinden nasıl da habersiz dolaşıyor etrafta. Öyle sadece boş boş da dolaşmıyor
hani; kibirlenerek, topuklarını yere vura vura caka satıyor. Halinden habersiz; dışı içine, içi
dışına düşman kesilmiş de farkında değil. Kendisini ayakları altına almış, başkasını tamamen
taklit ederek… Zavallı… Kendisini yok saymadan, tamamen değil de kendisine uyanları
alsaydı Batı’dan da ikisinin birleşimi daha güzel bir insan ortaya çıksaydı fena mı olurdu? Bir
de şimdiki haline bak; ne o ne de bu, kendisine yabancı ama başkası da değil. Hali perişan, içi
geçmiş…
Doğu güzeldir, bizdendir, geçmişimizdir dedik tamam da demem o değildir ki Batı
tamamen sapkınlık, yoldan çıkmışlıktır. İkisi de belli birikim ve tecrübelerle şekillenmiş,
insanoğlunun elinden geçmiş, bu sayede de bir takım doğru ve yanlışlara ulaşmışlar. Kıyas
yoluyla birini diğerine üstün tutamam ki. Dağdaki bir aslanla gökteki bir kartalı
karşılaştırmaya çalışır gibi birbirinden bağımsız özelliklere sahip oluşumları karşılaştırmama
kızıyorum. Kültürlerin aslına değil, benim onların asıllarını unutup da akılsız ve kör gibi
sadece birisine bağlanmama… Geçmişte Batı’ya kördüm, şimdi de Doğu’ya.Bunların gelişip olgunlaşmaları belli aşamalardan geçmedi mi sanki. Farklı
coğrafyalar, farklı inanışlar, farklı insanlar ve farklı bir tarih… Doğu’ya bakıyorum;
vurguladığı, değer verdiği asıl olgular maneviyatla alâkalı. Batı’yı ise daha çok materyal
fikirlerle içli dışlı bir halde olarak görüyorum. İkisi de birbirinden farklı olduğu halde
diyemem ki birisi doğru ve öteki yanlış. Hayır, aksine ikisi de biricik ve toplumların
kendilerine özgü olup doğruluk ve yanlışlıktan uzaklardır. O sebeple; maneviyat maddiyatla,
maddiyat da maneviyatla birleştirip de yol almak gerek.
Bu “mesela”lar benim bana bakışımı değiştirdi. Anlıyorum ki geçmişimi silerek daha
iyi bir geleceğe ulaşamam. O halde vakit kareyi kareyle, içimi dışımla birleştirmede… Birini
diğerine düşman etmeden, tepesine çöktürtmeden barış içinde yeşertmede…
Ömer YILMAZ
KAYNAKÇA
Pala, İskender. Mesela. İstanbul: Kapı Yayınları, 2016. Baskı.",10.0,4.0,3.0,3.0
4059,Abdulkadir Kayalı,,"İnsan mıydık?
Ne yaptın sen Livaneli? Orta Doğu’nun bütün pisliğini tüm çıplaklığıyla ortaya serdin!
Bu eseri yazmadan önce gidip oralardan hikâyeler topladığı çok aşikâr; çünkü: kitap, küçük
insanların büyük hikâyelerini anlatıyor. Bizim ne kadar boş ve duygusuz olduğumuzu kitaptaki
İbrahim’in yerine koyarak gösteriyor. Hayatı kendimiz için yaşadığımızı, diğerlerini hiç
düşünmediğimizi bizim yüzümüze çok güzel bir şekilde çarpıyor. “Ben bir insandım” sözünü
anlayamıyoruz en başında, ama sonradan gözlerimizi açıyor Livaneli. Bizim insan olup
olmadığımızı sorguluyor. Biz diyebiliyor muyduk yatağa her gece yattığımızda? Kendimizi ölüm
ile yaşam arasındaki uyku haline geçmeden sorguluyor muyduk? Biz “insan” mıydık?
Huzurumuzu alıp götüren bu kitabın getirdiği huzursuzluktan şikâyet edemeyiz; çünkü bu kitap
bize “tüh yazık insanlara” demekten fazlasını yapmamız gerektiğini öğütlüyor.
Hüseyin, Meleknaz, Kör Bebek Nergis, İbrahim ve Orta Doğu’nun tüm pisliği. Aslında
kitabı bir hikâye gözüyle okursanız çok da anlatılacak bir şey yok. Mülteci kampında yaşayan
Ezidi bir kabileden Meleknaz’a âşık olan Hüseyin’in Amerika’daki ölümü ve bunu öğrenen
çocukluk arkadaşı İbrahim’in, bu şaşırtıcı ölümün sebepler silsilesini öğrenmek için alıştığı
İstanbul’dan çocukluklarını geçirdikleri Mardin’e gelmesiyle başlayan farklı dünyayı anlatıyor.
Aslında kitap, Hüseyin’in merak uyandıran büyük aşkını bir sembol olarak kullanıyor.
Kitap Hüseyin’in zengin kızı Safiye’yi bırakıp, o “Şeytan”a nasıl gittiğini sorguluyor? Cevabı
bulmak için kimse o materyalist dünyadan çıkamıyor, kimse Hüseyin’in gözünden bakamıyor.
Oysa Hüseyin Meleknaz’ın güzelliğine değil, hikâyesine vurulmuştu. Neden gitmeyecekti ki?
Livaneli battığımız Batı çukurundan çıkarmak istiyor bizi. Batı’nın İbrahim’ini soruyor
Doğu’nun Zilan’ını anlatıyor. Sanki bir görev yapıyormuş gibi duygusuz bir ses tonuyla
konuşuyor. Nasıl işkenceler çektiklerini, küçücük yaşına rağmen nasıl kullanıldıklarını, bir sigara
parasına nasıl satıldıklarını anlatıyor. Anlatırken bakışları her şeyden daha çok dokunuyor.
Adeta “Neredeydiniz?” diyor hepimize. Aslında tahmin edebildiğimiz şeyler hepsi, ama nasıl
bu kadar kör olabiliyoruz anlayamıyorum. Kitabın huzursuz eden gerçeklerini okurken
duygulansak da bunun sadece duyguda kalıp, aslında ihtiyaç duyulan yerde ne kadar eksik
olduğumuzu gösteriyor. Livaneli bizi bir şeylerin ucundan tutmaya çağırıyor.
Yardıma gelenleri anlatıyor kitap. O kadar gerçek ve doğru ki olaylar çok üzülüyorum.
Aslında hiçbirimizin onların gerçekten yanında olmadığımızı ve bizim hayatlarımızı o zor
1Abdulkadir Kayalı
21701668
durumdaki insanlara göstermenin kafesteki bir kuşa bahçeyi göstermek gibi olduğunu
anlıyorum. Meleknaz ve diğerlerinin ne istediğini “Merhamet, zulmün merhemi olamaz”
diyerek anlatıyor Livaneli. Onlara merhametin değil, yanlarında olacak insanların gerektiğini
anlatıyor.
Kitap “ Hepsine nasıl yetelim biz. ” diyenlere çok güzel cevaplar veriyor. Elimizdeki
pahalı kahve fincanlarını, cebimizdeki lüks araba anahtarlarını, bize huzur veren evimizdeki
geçici mutluluğu bırakıp bizi insan olmaya çağırıyor. İnsanlara yardım için koşturan,
maddiyattan çıkıp manevi hayatta huzuru arayan insanlar olmamızı öğütlüyor.
Batı insanı kör ediyor ve materyalizmin maddelerine bağımlı hale getiriyor. Zenginsen
çok iyisin, ama fakirsen veya zengin değilsen bir hiçsin. Kimse, ben de dahil bakamıyoruz
dünyaya Hüseyin’in gözünden. Karşılıksız iyilik yapmaya anlam veremiyoruz. Birisinin üstü başı
yırtıksa ona üst baş olamıyoruz. Birisinin karnı açsa ona yemek olamıyoruz. Evi yoksa ona ev
olamıyoruz. Oysaki sıcak havada buz satan adam gibiyiz bizde. Sermayemiz zaman ve bir gün
Hüseyin gibi öleceğiz, ama Hüseyin gibi “ben bir insandım” diyebilecek miyiz? O meçhul.
Kitap bizi yanlış ve doğrunun ötesine götürüyor. Aslında bizim içimizdeki
huzursuzluktan kurtulmamız için bize bir yol haritası çizip kitaptaki Meleknaz’ların her yerde
olduğunu anlatıyor. Kısacası, bizi “insan” olmaya çağırıyor. Beni kesinlikle aydınlatıp hayattan
ne istediğimi değiştiren Livaneli’ye bu kitap için teşekkür ederim.
2",9.0,3.0,3.0,3.0
2865,Ahmet Akif Uğurtan,,"İnsanlar daha belki üç beş kişilik topluluklardan oluştuğundan beri, Habil ve Kabil
hikayesine göre düşünürsek daha ilk insanın çocuklarından beri savaşıyorlar. Savaşmak için
sebep bazen kendini korumak bazen daha rahat bir yaşam sürmek amacıyla karşıdakinin
imkanlarını ele geçirmek ya da ideolojisini her tarafa yaymak, herkese dayatmak oluyor.
İnsan, durumu ne kadar iyi de olsa daha iyiye ulaşmak için ya da kötü bir haldeyse zaten
kendini kötü durumdan kurtarmak için çabalar. Maalesef insan bu çabayı kendini
geliştirmekten çok kolayına geldiğinden, diğerlerinin imkanlarını çalmak ya da yok etmek için
kullanır ve savaşlar doğar.
Aslında savaşmak için sebepler yazmakla bitmez. Genelleme yapmak da çok doğru
gözükmüyor fakat birçok örneği olunca yapmadan da olmuyor. Savaş sebeplerini anlamak
için toplumun rastgele iki bireyi arasında geçen kavgayı ya da tartışmayı gözlemlesek sanki
insan savaşmak için evrimleşmiş ya da yaratılmış. Çünkü birinin istediğini diğeri istemiyor ve
bu tarz küçük veya büyük o kadar çok anlaşmazlık var ki savaşın olmadığı, barış dolu bir
dünya düşünemiyorum. Herkes iyi niyetli olsa bile bir anlaşmazlık ve sonucunda kavga
çıkıyor. İnternette paylaşılan ve herkesin gülüp kiminin dalga geçtiği, belki aptalca bulduğu
Nihat Hatipoğlu'na televizyon programında sorulan bir soru var: "" Sevdiğime kavuşmak için
dua ediyorum, o da kendi sevdiğine kavuşmak için dua ediyor, kimin duası kabul olur?"". Hadi
bakalım, çık çıkabilirsen işin içinden. Bu soru örneği bile beni kavgasız bir dünyanın
olmayacağını düşünmeye itiyor.
Filmde kıyamet vakti gelmiş. Ölen ölene, geriye kalmışlar üç beş arkadaş. Son bir şans
verilmiş belki akıllanırlar, iyi biri olurlar diye. Yine de bir sürü anlaşmazlık, kavga yaşanıyor,bencilce davranışlar görülüyor. Aralarından biri iyilik yapıp cennete kabul edildiğinde bile iki
dakika daha iyi olamıyor ve yamyamlara yemek oluyor. Kavgasız, gürültüsüz, savaşsız
olmuyor yani.
İnsanlar çoğaldıkça ve toplumları oluşturdukça millet ruhu ortaya çıkıyor. Bana göre
toplumun kendini korumak amaçlı bu millet ruhunu kullanması iyi olsa da millet ruhunun hiç
olmaması daha az savaşa sebep olur. Çünkü millet çok sayıda insanı temsil ediyor ve iki insan
arasındaki tartışma milletler arası boyuta yani birçok insanın ölümüne sebep oluyor.
Birbirimizi aynı milletten olduğumuz için değil de insan olduğumuz için sevsek, tıpkı hala
aralarında tartışmalar olsa bile düşman karşısında tüm milletin bütünleşip beraber
savaşması, çalışması gibi.
İnsanların bir düşmana karşı milletçe birleşmesi mantığından dolayı bilim-kurgu
filmlerinde gördüğümüz gibi eğer uzaylı saldırısı riski ya da tüm insanlığı tehdit eden daha
büyük bir tehlike olursa insanlar bir bütün olarak savunmaya, yardımlaşmaya başlıyorlar.
Watchmen filminde Amerika'nın ve Rusya'nın başkentlerine atılan nükleer bombalar
sayesinde dünya yeni bir dünya savaşının eşiğinden dönüp bombaları atan yeni tehlikeye
karşı birleşme kararı almışlardır. Naruto isimli seride de Akatsuki adlı bir grup dünyadaki
savaşları bitirmek amaçlı en büyük gücü elde ederek insanları bu güçle tehdit etmeye
çalışıyor.
Savaşları bitirmek için önerilen teori bile sürekli savaş halinde olmak çünkü başta da
dediğim gibi insan sanki savaşmak için doğmuş. Film de dahil olmak üzere savaş ve tartışma
sebepleri için bir sürü örnek görüyoruz. Benim düşünceme göre savaşlar asla bitmeyecek.
Tabi böyle bir sonuca varmanın da faydası yok. Belki boş yere umutlanmayız. Hepimiz yine
kendi hayatımıza devam edeceğiz. Haydi savaşalım!KAYNAKÇA
Goldberg, Evan. This Is the End. 18 Ekim 2013. Film.
Snyder, Zack. Watchmen. 6 Mart 2009. Film.
Kishimoto, Masashi. Naruto: Shippuuden. 15 Şubat 2007.",9.0,3.0,3.0,3.0
4660,Bir Düşün Peşinde,,"kadar kolay değildir. İnsanlar karşılarına çıkan bu zorluklara karşısında dimdik durabilmelidir. Çünkü
bu zorluklar aslında tamamen hazinemizin birer parçasıdır. Her bir zorluk aslında sadece bizim
cesaretimizi sınar ve bize çok büyük tecrübeler kazandırır. Ya da bu yolda başımıza gelen her şey
aslında bizim hazinemizin bir parçası ve en önemli parçalarından biridir. Çoğu zaman biz farkında
olmasak da birçok şeyi tecrübe ederiz ve aslında hazinemize ulaşmak için gerekli olanda bu
tecrübeleri nasıl kullandığımızdır.
“ ‘Sözcüklerin ötesinde bir dil var.’ diye düşündü. ‘Daha önce koyunlarla böyle bir deneyimim
olmuştu, şimdide aynı şeyi insanlarla yapıyorum.’ ” (Simyacı, Paulo Coelho sayfa 55 )
Bu cesareti gösterebilen ve kendi hazinesi için yola koyulan her insanın başına beklenmedik
olaylar gelebilir. Bu olaylar bizim hazinemizi ne kadar çok bulmak istediğimizi sınarlar ve bazı
durumlarda hazineden uzaklaşıyor gibi görünsek de her zaman bu beklenmedik olaylar bizim
hazinemizin sahip olduğumuz kısmı olur. Genellikle insanlar bu sahip oldukları kısmı görmezler ve
ulaşamadıkları şeyler için yakınırlar ve daha da uzaklaşırlar. Fark edilmesi zor olsa da bunlar
hazinemizin bir parçasıdır.
“İki ay daha geçti. Sergi tablası billuriye dükkânına daha çok müşteri çekti. Delikanlı altı ay
daha böyle çalışırsa İspanya’ya dönüp altmış koyun alabileceğini hesapladı. Hatta fazladan bir altmış
koyun daha alabilecekti. Bir yıldan kısa süre içerisinde, sürüsünü ikiye katlamış ve Araplarla pazarlık
edebilecek duruma gelmiş olacaktı, çünkü bu tuhaf dili öğrenmeyi başarmıştı. ” (Simyacı, Paulo
Coelho sayfa 67)
“ Belki de bu ilginç ülkeye gelip bir hırsıza rastlamak ve bir kuruş harcamadan sürüsünü ikiye
katlamaktı onun hazinesi. ” (Simyacı, Paulo Coelho sayfa 67)
Kazandığımız çoğu tecrübe hazinemizden daha değerlidir. Çünkü biz farkında olmasak da bize,
birçok zorluğa karşı koyma gücü ve becerisini kazandırır. Bu güç ve beceri sayesinde önümüzdeki yol
uzamış olsa dahi yolculuğumuz daha rahat geçecektir.
Bu belirsiz zorlukların her biri hazineyi değerli kılan ve yüreğimizi canlı tutan en önemli
etkendir. Tıpkı insanların ulaşmalarının zor olduğu şeyler için çaba göstermesi ve kolayca elde
edebilecekleri içinse hiçbir çaba göstermemesi gibi. Yüreğimiz canlı olduğu sürece kendimizi mutlu
hissederiz ve hazinemiz uzaklaşsa dahi bunun için üzülmez ve sabırla mutlu bir şekilde hazinemizin
peşinden koşmaya devam edebiliriz. Bu da bizi bir adım daha hazinemize yakınlaştıracaktır.
“ Endülüs ovalarıyla arasında vapurla iki saatlik bir mesafe vardı ancak, ama kendisiyle
Piramitler arasında bir çöl vardı. Delikanlı durumu bir başka açıdan da görebileceğini düşündü:
Aslında şimdi hazinesine iki saat daha az uzaklıktaydı. Bu iki saatlik menzile varmak için aşağı-yukarı
bir yıl harcamış olsa bile. ” (Simyacı, Paulo Coelho sayfa 75)
Bu yolda karşılaştığımız sadece zorluklar değildir öğretici olan karşılaştığımız insanlar iyi veya
kötü, gittiğimiz mekânlar, etrafımızı yorumlamamız gibi şeyler de bize en az zorluklar kadar bir şeyler
öğretir. Aynı yolu farklı sebeplerle giden insanların birbirine öğrettikleri, çay içtiğimiz birkahvehanenin insanlar hakkında öğrettikleri ve etrafımızdaki her türlü canlı ve cansız nesnelerden
öğreneceklerimizde bizim için önemli bir hazinedir. Tüm bu küçük detayları umursamayan ve sadece
hazineye ulaşmak için çabalayan insanlar yavaş yavaş yüreğini ölüme terk eder. Yaşadıkları onca güzel
tecrübeyi hiçe sayıp kendilerini mutsuzluğa terk ederler. Hazinelerine ulaşamadıkları gibi
mutluluklarını da kaybedip sıradan insanlara dönüşürler.
“ Evrenin ruhu, bir düşü gerçekleştirmeden önce yol boyunca öğrenilen her şeye değer biçer.
Bize karşı kötü duygular beslediği için böyle davranmamaktadır: Düşümüzü gerçekleştirmemizin yanı
sıra, ona doğru ilerlerken aldığımız dersleri de iyice öğrenmemizi istemektedir. Ama insanların
çoğunluğu işte bu anda vazgeçerler. Çölün dilinde biz bu durumu şöyle tanımlamaktayız: Vaha’nın
palmiyeleri ufukta görünmüşken susuzluktan ölmek. Araştırma her zaman acemi talihi ile başlar. Ve
her zaman Fatihin Sınavı ile sona erer. ” (Simyacı, Paulo Coelho sayfa 136)
Herkesin ulaşması gereken bir hazinesi vardır. Bu hazineye ulaşmak için geçmemiz gerekende
bir yol vardır. Aslında bu yol hayatımızın ta kendisidir çoğu zaman farkına varmadan hazinemize
doğru yol alırız. Ama bazı anlarda hazinemizin gerçek olup olamayacağını hatta gerçekten onu isteyip
istemediğimizi bile bilemeyiz. Bu gibi durumlarda bize yardımcı olan etrafımızdaki işaretlere çok
dikkat etmeliyiz çünkü kaybolduğumuzda bize yolumuzu gösterecek ve tekrarda yolumuza devam
etmemizi sağlayacak olan bu işaretlerdir. Kimi zaman çok belirgin olsa da kimi zamanda fark etmek
için çaba sarf etmek gerekir.
Kısaca toplamak gerekirse herkes bir yolda yürümek için yaşıyor ama çoğu bu yolu kaybedip
sıradan insana dönüşüyor. Çok azı da yeterli çabayı gösterip bu yolda yürümeyi başarıyor. Hazinesine
ulaşanlar hem hazinesine ulaştıkları hem de yol boyunca kazandıkları hazine onlar için yüreklerinin
mutluluğu temsil eder. Asıl önemli olansa ne olursa olsun bu yolda yürümenin en önemli nedeni yol
boyunca kazanacağın hazinedir. Bu hazine asıl mutluluğu içinde barındırır ve sonuna varamasak da
çabalamanın verdiği mutluluk asıl hazinemizdir.
Caner TOKMAN
21300684",7.0,2.0,3.0,2.0
4760,CEVAHİR KÖPRÜLÜ,,"Mistik nedenselleştirmelerin, akıldışı çağrışımlarla yaratılışa ve yaşama dair sorulara cevap
vermenin rasyonel açıklamaların baskın tutarlılığı altında ezildiği bir dönemde yaşıyoruz. Her
ne kadar kitlelerin belli kesimlerince hâlen anlamsız bir inatla kabul edilmeyen bilimsel
izahtan bahsedebiliyor olsak veya insanların bilmediklerini itiraf edemeyecek kadar kara cahil
olması onların “insanüstü” açıklamaları korku ve itaat içerisinde benimseyişine sebep oluyor
olsa da analitik çözümlemelerin herhangi bir soruna yaratamayacağı bir çözüm olduğunu
düşünmüyorum. En azından düşünmüyordum hayli uzun süredir. Yüzleştiğimiz sorunların,
karşımıza dikilen engellerin aşılması için tek bir doğru yol olduğunu söyleme ahmaklığına
düşmedim tabii, nasıl olsa milyarlarca farklı nefesin bambaşka koşullar altında yaşadığı
gerçeği bunun önüne geçiyor haliyle. Aynı duruma sayısız çözüm üretebilmeyi kabul etmek,
ortaya sürülen her türlü yorumu, kutsal, batıl inanca dayalı veyahut usdışı izahları, tesahup
etmeyi gerektirmiyor. Bunlara karşın içine düştüğüm ikilem şunu gösteriyor; çözümlemeli
muhakemeyi ve bilime dayanan sonuçları ilahlaştırma, kendimi yalanlamaktan farksız.
Çevremizden, hatalarımızdan ve korktuklarımızdan korunmanın en iyi yolu, mazeretler ve
kendimizce mantıklı açıklamalarla kendimizi yalanlamak aslında. Bize ait olmayanı, bizi
yanlış kılanı, prensiplerimizi veya inanışlarımızı yok sayanı görmezden gelmenin yetersiz
olduğu zamanlarda kandırıyoruz birbirimizi. Kimi bunu sadece o ana kadar içselleştirdiği
cevaplarla yapıyor, kimi benim gibi her soruna adım adım yaklaşıp en üstü örtülü biçimde
cevaplarla oynayarak yapıyor bunu. At gözlüğüyle bakmanın getirdiği en göze çarpan detay
ise bakanın kendi aksini idealleşmiş görmesi. Başka cevapların gerçekliğini çarpıtabilme
rahatlığını bir kere yakaladıktan sonra devamı çorap söküğü gibi geliyor. Dekalog’dan
yapılabilecek en akıl alıcı çıkarımlardan biri koşulsuz sahiplenmenin hayal kırıklığı ve
pişmanlıklarla sonuçlanacağının kaçınılmazlığı. Tıpkı hangi nedenden dolayı olursa olsun her
birimizin yaptığı veya öyle ya da böyle yapacağı gibi kavşağa gelince durup düşünmek yerine
aynı yolda tüm nefesiyle koşma bilinçsizliği bizi dibi görünmez bir çukura düşürecektir
ancak. Tek bir yolu doğru yol kabul etme öngörüsüzlüğü, aynı yoldan sayısız çözüm bulunsa
dahi önünde sonunda yanlış çıkacaktır.
Pawel’in babası Krzysztof, kendini bilime ve yeni bir akıl yaratabilme hayaline adamış biri
olarak belki de kimi zaman koşulsuz bir kabulleniş ile bağlı hayran olduğu bilgisayarına.
İnsanın inancını, fikrini ve ideallerini kabul ettirme yatkınlığı, Krzysztof’un Pawel’in üstüne
düşerek kendisinin sahiplendiği benzer bir yolu onun da içselleştirmesini sağlamaya
çalışmasında berrak bir şekilde görülüyor. Aslında Krzysztof’ta kendimi görüyorum, onun
analitik çözümlemeyi temel almış bilimi din ve benzeri inanışların üzerinde görmesi ve bunu
yaymayı amaç edinmenin ötesine geçerek belki de kendinin dahi farkına varamadığı bir
körlüğe düşmesi çok da uzak olduğum bir durum değil, maalesef. Evet, maalesef çünkü tek
doğru yol olamayacağı fikrini benimsediğini düşünen biriyken bir yolun her zaman doğru
cevabı vereceğine inanma düşüncesizliği ikimizin de içine düştüğü bir çıkmaz.
Çözümün bir şekilde bizim kabiliyetimiz içerisinde olduğunu düşünmek düşülen asıl yanlış
olmalı. Ne bilim ne dinî inanış ne astrolojik çıkarımlar ne de tecrübelerden yola çıkmak bize
mutlak doğruyu getirmeyecek. Güçsüzlüğümüzün farkına varma olgunluğuna gerek
duyduğumuzu belirtmek belki naif görünüyor veya kimilerince benliğini yetersiz gören birbirey izlenimi yaratıyor olsa da asıl naiflik insanın önüne çıkan engelleri sahip olduklarıyla
aşabileceğine inanmak aslında. Kendi varlığını kutsanmış ve başka varlıkların üstünde görme
kibri bize bu sınırsız ve bir o kadar yersiz özgüveni veren çünkü. Ne zamanki insan kendi
varlığını kabullenecek ve kendi sınırlarının bilincine varacak, ancak o zaman kendini
yalanlamaktan arınacak.",8.0,3.0,3.0,2.0
9002,Kıvanç DEĞİRMENCİ,,"AKORDİYONCUYA KULAK VERMEK
Sürekli aceleniz var, sürekli bir yerlere koşuşturuyorsunuz. Öğlen aralarında bir an
evvel yemek yiyebilmek için restoranlara; okul, iş çıkışlarında kendinizi eve atabilmek için
servislere… Zaman, debisi yüksek bir nehir misali akıp gidiyor ve siz bu koşuşturmadan dolayı
anın tadını çıkaramıyor, hayattaki güzellikleri göremiyorsunuz. Hâlbuki kafanızı bir
kaldırabilseniz, ya da en azından yalnızca akordiyonun sesine bir kulak verebilseniz bunca yıldır
hayatınızı bir görev gibi yaşayıp hayatınızda sadece sonuca odaklandığınızı ama önemli olan
şeyin gidilen yer değil de yolculuğun kendisi olduğunun farkına varacaksınız. Ama merak
etmeyin. Yazımdan sonra akordiyoncuyu duyabileceksiniz.
Bir zamanlar benim de öyle yaşadığımı itiraf etmek istiyorum. Sabah evden çıkarken
kulaklığı takar, müziğin sesini açar ve dünyanın sesini kısardım. Oturacak yer bulabilmek için
dua ederek ter kokulu metroya biner, pis koltuklardan bir tanesini seçer (boşsa, en sevdiğim
olan köşe cam kenarına) gideceğim yeri, yapacağım işleri düşünerek yolculuğu sürdürürdüm.
Hava karardığındaysa aynı şeyleri tekrarlamak üzere evin yoluna düşerdim. Ne yanımdan
geçen yüzlerle ilgilenirdim ne de yanıma oturan kişilerin farkına varırdım. Dışarıdaki
hayatlardan bihaber görevini yerine getiren bir robot gibi gidip gelirdim ben de tıpkı sizler gibi.
Bir gün metroya bindiğimde, en sevdiğim koltuğu boş görünce şanslı günümdeyim diye
düşündüm. Gerçekten şanslı günümdeydim, hâlbuki daha olacaklardan habersiz sadecekoltuğuma oturabildiğim için böyle düşünmüştüm. Her zamanki yollardan, her zamanki
şarkıları dinleyerek giderken yani her zamankinden çok bir farkı olmayan, sıradan yolculuğumu
sürdürürken uzaklardan kulağıma akordiyonun sesi ilişti. Çok uzaklardan geliyormuş gibiydi
ses. Oysaki yanı başımdaki akordiyoncu çalıyordu. Akordiyoncuya kulak verdiğimdeyse beni
bambaşka diyarlara götürdü. Ancak hâlâ favori koltuğumda oturuyordum. Bunca zamandır
yaptığım bu yolculukta akordiyoncuyu fark edememem ne kadar ilginçti. Tıpkı sizin de farkında
olmadığınız gibi.
“Hayattan keyif almak için beklemeye gerek yok, her anın tadını çıkarmak yeterlidir”
demiş Goethe. Günlük yaşantımız içerisinde durup nefes alabilecek, hayatın tadını çıkaracak
anlar yaratmak bizim elimizdedir. Akordiyoncuyla soğuk bir kış günü okulda, sınıfta da
karşılaşabiliriz; kavurucu bir yaz günü biraz soluklanmak için durduğumuz ağacın gölgesinde
de. Belki de daha önce karşılaşmışızdır fakat bunun farkına vardık mı acaba? Bir dahaki sefere
de böyle bir vaka yaşanmasını engellemek bizim elimizdedir. Öncelikle kafamızı kaldırmalıyız
ve etrafımızdaki şeylerden, belki de sıradan şeylerden zevk almasını öğrenmeliyiz. Sokakta
yürürken kaldırım taşının çizgilerini saymak yerine yanımızdaki, yeni boyanmış duvardaki
graffitiye, karşımızda tüm ihtişamıyla yükselen gökdelene bakalım, ormandaki yavru sincap
seslerine kulak kesilelim. Yüzünüzde tebessüme sebep olacak detaylar bulunca şaşıracaksınız.
Etrafımızdaki güzellikleri gördüğümüzde durup ona vakit ayırmalıyız. İlk gördüğünüzde
değersiz gibi görünen bir fotoğrafın değerini belki de onuncu defa incelediğimizde, yeni
detaylar gördüğümüzde; yeni okuduğumuz bir şiirin anlamını ise bir şeyler yaşadıktan sonra
anlayacağız. Bunca zamandır hayattaki küçük gibi görünse de bizi neşelendirecek, hayatımıza
renk katacak bu detaylardan mahrum yaşadığınız için üzülebilirsiniz fakat artık siz de
akordiyoncunun melodisini işitiyorsunuz.
Yazımı okuduktan sonra Walker Evans’ın fotoğrafına benim gözümden tekrardan
bakmanızı, bu sefer fotoğrafı dinlemenizi istiyorum. Akordiyoncunun çaldığını görüyor
musunuz, sesini duyuyor musunuz? Derinden gelen akordiyoncunun bestesini duymak,
duyabilmek etramıza bambaşka bir gözle bakmamıza, etrafımızdaki güzelliklerin farkına
varmamıza sebep olur. Etrafımızdaki bunca güzellik bulunurken gözlerimizi yummak hata olsa
gerek. Bu şekilde etrafımızdaki şeyleri ne görebilir, ne duyabilir, de değerini anlayabiliiriz.
Etrafımızda akordiyon sesleri yükseliyor. Akordiyoncuya kulak verelim.
Kaynakça;
Evans, Walker, View Down Subway with Accordionist, 1938, Fotoğraf. The Metropolitan Museum of
Art. New York.",9.0,3.0,3.0,3.0
5666,Otobüs / Fatma Dilara İŞLER,,"köşe başı onlarca yeni yüz görüyoruz. Peki hiç merak ediyor muyuz kimdir bu insanlar?
Şimdiye kadar neler yaşadılar, nereden geliyorlar, nasıl geçiniyorlar, acaba mutlular mı yoksa
çok büyük acılar içindeler de belli mi etmiyorlar? Bu soruların cevaplarını bilmiyoruz.
Hepsinin bir hikayesi var ve bizim hangi hikayenin kahramanı olduklarından haberimiz yok.
Mavi Kuş kitabında kahraman yok, kahramanlar var. Her insanın bir hikayesi ve geçmişi
olduğunu çeşitli karakterlerle örneklendirerek hepsini kahraman yapıyor yazar. Şirinyurt
kasabasından kalkan bir otobüs, içinde 20, bilemediniz 30 yolcu. Herkesin kendine ait bir sırrı
var ve kimsenin birbirinden haberi yok. Tam anlamıyla her gün yaşadığımız durumu anlatıyor.
Kalabalıklar içinde hiç fark edilmeyen ama öyle ağır hikayeler taşıyanlar var ki aramızda,
ancak kitaplarda buluyoruz onları.
Beni etkileyen kahramanlardan biri Avcı Bilal’di. Aslında Şirinyurt köyünde herkes onun
namını duymuştu ama hikayesini bilen azdı. Otobüs silah sesiyle durunca yolcular hemen
Avcı Bilal diyorlar ama çok da iyi tanımıyorlar. Avcı Bilal deyince yazar, üstü başı toz toprak
içinde, cahil, duygusuz, otobüsün önünü silahla kesen bir adam canlanmıştı gözümde. Adı
üstünde Avcı Bilal! Dağlar onun meskenidir. Avcılık yapar, avladığı hayvanlarla beslenir,
dağlarda gezinmekten mağara adamı olup çıkmıştır diyorsunuz kendi kendinize ama onun bu
düşündüklerinizle uzaktan yakından ilgisi yok. Onda ne acılar gizli, yüreği nasıl yanıyor
bilemezsiniz. Eşi ve çocuğu ölünce çareyi dağlarda yalnız başına gezmekte bulan Avcı Bilal,
dağlarda avcılık yaptırmamak için dolaşıyormuş, yaralı hayvanları tedavi ediyormuş ve silahı
da sadece avcıları korkutup kaçırmak için ateşliyormuş. Keşke düşündüğünüz gibi olsaydı ve
böyle acı bir hikayesi olmasaydı değil mi?
Evet, biz insanlar birini görünce kılığından kıyafetinden hareketle bir kulp bulup hakkında
yanlış düşüncelere kapılıyoruz. Kendimize göre ölçüp biçiyoruz yaşadıklarını hesaba
katmadan. Açıkçası ben de bu yanlışı kitabı okurken yaptım ve bir iki sayfa sonra anladım
hatamı. Yazarın vermek istediği mesajı tam anlamıyla o zaman aldım.
Kitaptaki kahramanların hikayesini büyük bir şaşkınlıkla ve merakla okurken sona pek de
yaklaşmak istemiyordum açıkçası. Mavi kuş dağ bayır demeden, derelerden geçerek, bir rüya
gibi tozu toprağa katarak biraz da gürültülü bir şekilde gideceği menzile doğru yol alıyordu.
Nihayetinde otobüs istasyona gelmişti ve ben hayretler içerisinde karşılaştığım sonu
düşünüyordum. İstasyon bir film seti, kahramanlar da birer oyuncuymuş. Kitabın bu sonu
bende bir hüzün uyandırdı. Ne yani, hepimizin yaşadığı o güzel şeyler, biriktirdiğimiz anılar,
bizim için asla unutulmayacak ama bizden sonra da hatırlanmayacak hikayelerimiz,
senaryosunu kendimiz yazıp oynadığımız yaşamlarımız bir film gibi bitecek miydi?
Hikayelerimizin filmlere konu olabilecek kadar iyi olması bizi teselli edebilir miydi? Bu
gerçekle yüzleşmeye çalışırken fark ettim ki hepimizin hikayesinin bir gün sonu gelecek. Belki
kitaptaki gibi ansızın, belki de yıllar yıllar sonra.Evet, üzerinde yaşayan insanları bir menzilden başka bir menzile taşıyan bu fani dünya ne
kadar da çok benziyor Mavi Kuş’a! Hepimiz bir yolcu değil miyiz bu dünyada? Bugüne kadar
milyarlarca insan geldi geçti dünya istasyonundan. Su gibi akıp geçen zamanda hepimiz
amaçlarımızın peşinde sürüklendik. Tıpkı mavi kuşa aynı yerden farklı nedenlerle binen ve tek
bir istasyona ulaşmayı dileyen yolcular gibi. Bırakmak istiyoruz ardımızda hoş bir sada ‘Benim
sadık yarim kara topraktır’ diyerek.
KAYNAKÇA
Şatıroğlu, Aşık Veysel. Benim Sadık Yarim Kara Topraktır. Web. 19 Şubat 2007.",9.0,3.0,3.0,3.0
2707,ADALETİ SAĞLAMANIN YOLU TEK MİDİR?,,"İşte böylesi bir dünyada adalet kavramı bir tık öne çıkmaktadır. Çoğumuz çok fark etmeyiz
ama adalet aslında çok önemli bir kavramdır hatta adaletli olmayı eşitlikçi olmakla aynı şey
sanırız. Adaletli olmak, aslında eşitlikçi olmaktan çok daha yoğun ve derin anlamlar içerir.
Eşitlikçilik her zaman günü kurtarmaz. Küçük bir örnek vermek gerekirse eğer; üç tane farklı
yaşlarda çocuğunuz olsun varsayalım siz hepsine aynı miktarda yemek verirseniz, belki
eşitlikçi olabilirsiniz ama ne yazık ki büyük çocuğu aç bırakmış olursunuz aynı zamanda.
Adaletli olmak ise her çocuğa ihtiyacı olanı kadar vermekten geçer.
Geçen hafta çok beğendiğim bir dizinin ikinci sezonu geldi. Dizinin adı Daredevil.
Aksiyon, suç ve dram her şey var dizide. İkisi de avukat olan kör bir adamla onun arkadaşının
başından geçenleri konu alıyor. Yalnız bu kör adam aslında çok özel dövüş eğitimi almış ve
geceleri şehrini aynı mesleğinde olduğu gibi kötü insanlardan korumaya çalışan biridir. Matt
Murdock, nam-ı diğer Daredevil tabi ki de çokta yasalara uygun hareket etmiyor sabah ki
yaptığı mesleğin aksine. İşte bu dizi de bir ikilem oluşturuyor. Bu kanunsuzca yaptığı insan
avının temelini adalet sisteminde olan eksiklikler ve düzensizlikler oluşturuyor. Kendisini
avukatlığın da verdiği özgüvenle adaletin temsilcisi varsayıyor. Bu dizi bize adalet sisteminin
eksikliğinde, bu eksikliği ütopik bir şekilde dolduran bir adamın yaşam öyküsünü anlatıyor.
Gerçekte adalet eksikliği genelde bu sistemin daha da kötü doldurulmasıyla sonuçlanır.
İnsanlar bu sistemi yozlaştırmaya ve kendi menfaatlerince kullanmaya başlarlar. Dizide,
bütün bu durumu engellemeye çalışan biri vardır. Aslında böyle bir figürün olmasının pozitif
ve negatif yönleri vardır. Tabi ki bir yandan adaleti sağlamaya çalışan, herkese gerektiği
adaleti veren ve sağlayan biri varken aynı zaman başka bir açıdan ise başka insanlara kötü
örnek olan bir kanunsuz da vardır.
Günümüzde de çoğu ülkenin adalet sistemleri pürüzler ve boşluklar içeriyor. Bu
boşluklar sistemi kötüye kullanım için büyük kolaylıklar sağlıyor. Bu sıkıntıyı ve boşluğu
anlayan bazı insanlar, durumu kendi yararlarına kullanmaya başlıyor ve bu durum gittikçe
daha da kaotik bir hal almaya başlıyor bütün ülke için. Çünkü bu durum sadece boşluk olan o
konu ile sınırlı kalmıyor ve yeni pürüzleri ortaya çıkarıyor. Dizide de Daredevil’in adaletin
boşluğunu doldurmak için kanunsuzca ortaya çıkması aslında diğer bu durumu kötüye
kullanmak için apartta bekleyen insanları daha da teşvik ediyor. Bunun nedeni ise adaletsisteminin kafasına göre adalet uygulayan bir insanı bile durdurmaya gücünün yetmemesidir.
Tabii burada akla ilk olarak bu adamı polisin yakalayamadığı kanısı geliyor fakat aslında olan
şey ise arkasında yani temelinde adaletin gücünü hissedemeyen ona sırtını dayayamayan bir
kurumun yani polis teşkilatının ne kadar etkili olabileceğidir. Adalet sisteminin iyi veya kötü
oluşu ülkedeki her mecrayı, en küçük olan aileden tutunda en büyük denilecek eğitim, sağlık
ve benzeri sistemleri etkileyen bir faktör olduğunu düşünüyorum. Çünkü adalet olmayan
toplumda huzurdan bahsedilemez ki bu durum ilk olarak toplumun temel taşı olan ailede
kendini belli eder ve daha sonra bütün ülkeyi sarar.
Anlatmaya çalıştığım üzere adalet kavramı kapsayıcı ve her şeyi içine alan aynı
zamanda her şeyin de içinde yapıtaşı olan çok yüce ve büyük bir kavramdır. Yani adalet
olmadan ne bir şey var olabilir ne de onun gücü olmaksızın bir şey ayakta durabilir. Adalet
sistemi ilk toplu yaşayan uygarlıktan beri düzeni sağlayan en büyük unsur olmuştur. Adalet
sistemi kötüye giden uygarlıklar tarihin karanlık sayfasına gömülmüşlerdir. Adalet
kavramının ne olduğunu iyi öğrenip, daha refah bir toplumda yaşamak için ilkelerini sonuna
kadar savunmalıyız.
M.ERSEL KARA
21300898
13.04.2016",7.0,2.0,2.0,3.0
3593,Zeynep Turgut,,"Edilgen fiiller tarafından ele geçirildiğinizi düşündünüz mü hiç? Özne sizsiniz, ortada sizin
yaptığınız bir eylem var ancak eyleme “kim” sorusu sorulduğunda cevap bulunamıyor. Bazen
yüreğimin istemediği bir şeyi yapmak zorunda olduğumda edilgen fiiller tarafından ele
geçirildiğimi düşünüyorum. Eylemi gerçekleştiren benim ama eylemi yaptıran başkası. Ağır
kapılar üzerime kapatılmış, kimse sesimi duymuyor gibi hissediyorum bazen. Anlatmak
istediklerimi anlatamıyor, yalnızlığımla bir odada kapalı kalıyorum. Böyle zamanlarda umut
yetişiyor imdadıma. Odamın penceresinden içeri sızan ışık bana tutulacak ellerin varlığını
hatırlatıyor.
Yalnızlığım yüzünden kendimi değil, edilgen filleri suçlamaya başladığımda anladım; Yalnız
kalmıyorum, yalnız bırakılıyorum. Suçlu başkası olunca da bu durumdan kendi kendime
kurtulamıyorum. Valerio Bispuri’nin Şili hapishanesinde çektiği fotoğraf bana edilgen fiiller
tarafından mahkûm edildiğim yalnızlığımı hatırlattı. Kendi rızaları dışında üzerlerine kapı
kapatılan mahkûmların birbirlerine uzanışı bana hem çaresizliği hem de bu çaresizlikten
kurtulma amacıyla sığındıkları umudu çağrıştırdı. Yalnızlıklarıyla başa çıkmaya çalışan bu
insanların birbirine uzanışı ise bana kendimden başka kimseyi hatırlatmadı. İnsan edilgen
fiillerle kapatıldığında, bir hapishanede olduğu gibi kapılar sıkıca kapanır ve sesler duyulmaz
olur. Kapının diğer tarafında hayat devam ederken içeride zaman donar. İşte tam da bu
anlarda, kendi içimizde bir umut ışığı aramaya başlarız. Kendi kararlarını veremeyen,
etrafındaki koşullar tarafından zorlanan bir insanın içine düştüğü bu karanlık, insanı edilgen
hâle getirir. Tıpkı o hapishanedeki mahkûmların çaresizce uzanışı gibi, insan da bazen
kurtuluş umudunu kaybetse de yine de bir elin kendisine uzanmasını bekler. Bu bekleyiş,
edilgenliğin ve yalnızlığın içinde saklı duran o küçük umut ışığıdır. O ışık, karanlığı yarıp
içeri sızan bir kırılma anıdır. Mahkûmların elleri, birbirlerine ulaşmak için gösterdikleri çaba,
insanın doğasında var olan dayanışma ve umut arayışının simgesi. Bazen kendi içimizde,
etrafımızdaki duvarlara dokunuruz; belki bir çıkış, belki bir ses duyarız diye. Kapatılmış
kapılar, zincire vurulmuş eller, çıkmaz bir yol gibi görünse de insan, içgüdüsel olarak daima
bir çıkış yolu arar. Edilgen olmak, bir kapının ardına kapatılmak kadar acı vericidir. Ama
umut, karanlığın içinde filizlenir. Umut, içimizdeki direncin, hayata tutunma isteğinin
sembolüdür.
Yalnız bırakıldığımda kendi sesini kaybetmiş gibiydim. Bu sessizlik, tıpkı hapishane
koridorlarındaki yankılanan sessizlik gibi ağırdı. Ama tam da o anda, sessizliğin ortasında bir
yankı geldi. Belki de o yankı, kendimi hatırladığım bir andı. Kapılar kapansa da umudun her
zaman bir çatlak bulup içeri sızacağını anladım. Öyle bir sızıdır ki bu, bazen küçücük bir ışık
olur, bazen sadece bir fısıltı ama her durumda yeniden umut etmemizi sağlar. Yalnızlığımla
baş başa kaldığımda bu dış dünyadan kopuşumun, kendi iç sesimi dinlememe ve belki de daha
önce fark edemediğim irademi keşfetmeme olanak tanıdığını gördüm. O kapalı odada,
karanlıkta kalmak zor olsa da insan hep bir şekilde çıkış yolunu bulmak istiyor. Zorlanmış bir
edilgenlik bile, bazen insanın içindeki en güçlü yanlarını ortaya çıkarabiliyor. Işığı kaybedip
yeniden bulduğumda, değerini daha çok anladım ve yeniden eylemlerimden sorumlu bir özne
olduğumu fark ettim. Tıpkı hapishanedeki mahkûmlar gibi, ben de bir elin uzanmasını
bekledim. O el bazen kendimden, bazen dışarıdan geldi. Zaman zaman edilgenliğin tesiri
altında kalsam da bunun aşılamayacak bir sorun olmadığını ve kalemi elime alıp cümlenin
gidişatını kendim belirleyeceğimi öğrendim.Kaynak:
Bispuri, Valerio. Prisoners Reaching Out from Their Cells. 2023, Encerrados, Valerio Bispuri
Photography, www.valeriobispuri.com/prisoners-reaching.",9.0,3.0,3.0,3.0
6700,Mustafa Şimşek,,"KİMİM BEN?
Tanıyamıyorum artık kendimi. Önceleri bunun böyle olmadığını, ne yapıp yapamayacağımı en
iyi bilenin ben olduğunu söylerdim. Komik gelecek belki size ama hayatta kırmızı çizgileri olan
insanlardan olduğumu düşünürdüm. Bir şeyi aklıma koyduysam hiçbir güç beni o yoldan döndüremez
sanırdım. Şimdilerde ise beklenmedik zamanlarda şaşırtıcı tepkiler veriyorum. Başkalarının
şaşırmasından değil kendi davranışlarıma hayret etmemden bahsediyorum. Kimim ben? Size de oluyor
mu bilmiyorum ama kendimi benliğimden o kadar soyutlamışım ki birileri “Mustafa!” diyerek
seslendiğinde kafamı çevirip bakmak bile gelmiyor içimden. Sanki adım o değilmişçesine yürümeye
devam ediyorum. Duymazdan geldiğimi sanıyorlar, nitekim haksız da sayılmazlar. Duyuyordum
duymasına ama bana seslendiklerini kabullenmek istemiyordum. Kafamı çevirip tepki versem sanki
dünyadaki ismi “Mustafa” olan tüm insanların sorumluluğunu bana yükleyeceklermiş gibi çocukça bir
korku hissediyordum içimde.
“Sana Özgürlük Vadediyorum” kitabını okumaya başladığımda bütün bu duyguları sadece
benim hissetmiyor olmamın verdiği huzuru tarif bile edemem. Biliyorum, belki bencilce gözükecek size
ama başkalarının da benimle aynı dertlere sahip olması bir nebze de olsa rahatlıyor içimi. Bir hiçmişim,
yokmuşum gibi hisseden tek kişinin ben olmadığını bilmek mutlu ediyor olsa gerek beni. Dokuz günde
dokuz farklı karakter tipine bürünen bir kadının “akıl almaz” olarak nitelendirilen macerasını her gün
yaşıyor olduğumu fark ettiğimde ise içimdeki rahatlama hissi yerini aniden kaygıya bırakıyor.
Sonrasında ise zihnimin kontrolünü tamamen kaybedip cevabı olmayan soruların kucağında buluyorum
kendimi. İnsanlar için ne anlam ifade ediyorum? Sınırlarım nerede başlıyor, nerede bitiyor? Hayatım
üzerinde ne kadar kontrolüm var? Zihnimden geçen bu sorulara engel olamayacağımı anladığımda
aniden ayağa kalkıyorum. Sanki yüzümü yıkamanın buna son vereceğini düşünerek lavaboya doğru
koşuyorum. Avuçlarımın arasında biriktirdiğim suyu sertçe yüzüme çarpıyorum. Şakaklarımdan aşağıya
doğru süzülen suyun serinliğinin içimdeki bu ateşi de söndürebileceğine birkaç saniyeliğine de olsa
inandırıyorum kendimi ve daha da hızlı yapıyorum bütün bunları. Sonrasında kafamı kaldırıp aynaya
baktığımda ise saatlerce düşündüğüm oluyor kimi zaman. Sorduğum sorular değişse de temelde aynı
cevabı arıyorum: Gerçekte nasıl biri olduğumu.
Kitabı okumaya devam ettiğimde “Enneagram Tiplemesi” denilen bir kavramla karşılaştığım o
anı hâlâ hatırlıyorum. Hayatımda ilk defa benliğimi tanımaya bu kadar yakın hissetmiştim kendimi.
Dokuz kişilik tipi arasından üçüncüsü olduğuma neredeyse emindim. İlk başta benliğimi tam anlamıyla
keşfettiğimi düşünerek sevinmeme rağmen sevincimin yerini huzursuzluğa bırakması için birkaç dakikayetmişti bile. Tek amacı başarılı olmak olan, hayatını buna adamış bir insandan ibaret olduğumu nasıl
kabul edebilirdim ki? Başarılarım olmasaydı sahiden de kendimi değersiz birisi gibi mi hissedecektim?
Bilmiyorum. Peki ya bir gün başarısız olursam? Hayır! Ben başarısız olamam, olmamalıyım. O zaman
ne farkım kalır ki diğer insanlardan? Herkes gibi olduktan sonra yaşamanın ne anlamı var ki?
Başkalarının yapamadıklarını yapamadığım sürece “sıradan” birisine dönüşmez miyim?
Şimdiye kadar istediğim her şeyi elde ettim. Böyle iddialı konuştuğuma bakmayın, genelde elde
edemeyeceğim şeylerin hayalini kurmam da o yüzden. Sanırım “başarı” olarak nitelendirdiğim şey de
bu olsa gerek. Kendi yapabileceklerimi önce gözümde büyüterek imkânsız hale getirip sonrasında ise
sanki dünyanın en zor işini başarmışçasına sevinmem. Peki gerçekten de bu mu başarı dedikleri şey?
İnsanın kendi sınırları içerisinde en yükseğe ulaşması ama oradan düşmek korkusuyla bir adım bile
dışarıya çıkmaması mı o dar sınırlarından? Yoksa gerçekten kendini bulmak için hayatında sürekli
değişikliğe gitmeyi tercih eden o “sıradan” ve “başarısız” insanlar mıydı asıl başaranlar? Onlar değil de
ben miydim yoksa sıradan olan? Hayatındaki taşların bir milim bile yerinden oynamasından ölesiye
korkan ben. Belki de…
KAYNAKÇA
Gounelle, Laurent. Sana Özgürlük Vadediyorum. Pegasus Yayınları, 2019.",9.0,3.0,3.0,3.0
5680,Turhan 1,,"21400171
TURK 101
Ali Turan Görgü
16.07.2015
Yaşamın Doyumsuzluğu
“Doğanın, yaşamın, düşlerin, duyguların bana sunabildiğinden daha çoğunu yaşamam, daha
çoğunu algılamam, daha büyüğünü duymam gerek.” (Özlü, 33)
Bir süredir kendimi evden dışarı atıp, sokakları, caddeleri, binaları gezme gibi bir
alışkanlık edinmiş buluyorum kendimde. Aslında bir süredir değil, epeyce uzun bir süredir.
İnsanları, eylemleri, eski taşları, yeni dikilen binaları incelemek, kafamda kendimle birlikte bir
bütün haline getirmek hoşuma gidiyor. Sokaklarda olan biten her şeyin bir hikâyesi, bize
sunduğu sayısız anılar var. Var, ama bunlara ulaşmak nasıl mümkün olabilir ki?Turhan 2
İster Türkiye’nin sokakları, ister Almanya’nın otogarları, ister İsviçre’nin parkları olsun,
hepsinin kendine özgü bir yaşanmışlığı var. Yapılışından şuan bulunduğumuz zamana kadar,
kim bilir neler gördü geçirdi bu yapılar... Bu gezme alışkanlığım nerden geliyor diye soracak
olursanız, büyük bir ihtimalle yaşama karşı sahip olduğum doyumsuz açlıktan kaynaklı. Bir
şeylere anlam yükleyebilme açlığı bu. İnsan egemenliğindeki bu dünyanın var oluş sebebi
mesela. Hepimiz neden geldik, nasıl olduk gibi soruları küçüklüğünde sormuştur, ben hâlâ
soruyorum. İnsanlığın başlangıcından beri her insanın bir doyumsuzluğu olmamış mıdır
zaten? İlk insanların avlanma, keşfetme doyumsuzluğu, kapitalist düzendekilerin para
doyumsuzluğu... Benimki de anlam doyumsuzluğu işte, merak etmeden, üstüne kafa
yormadan edemiyorum.
Akılsız bir ruh gibi, kalpsiz bir bedende hapsolmuş gibi bazen her şeyi kaçırıyormuşum
hissine kapılıyorum nedense. Bu koşuşturma, hızlı yaşama arzusu ne diye? Sürat değil midir
aslında zamanımızı yok eden? Hangi kıta, hangi ülke, hangi şehir olursa olsun, yollarından
yavaş yavaş, sindire sindire yürümeyi denediniz mi hiç? Deniz kenarında otururken gözlerinizi
kapatıp, deniz kokusunu hissetmeye çalıştınız mı ya da? Bir saniyelik tatmin duygusu, kaç
saatlik anlamsız koşuşturmaya bedel... Ne yazık ki böyle düşünen tek benmişim gibi geliyor, o
yüzden de mantıksız olan ben miyim acaba diye düşünmeden edemiyorum.
Belki de yazımın başlarında bahsettiğim doyumsuzluğum her zaman güneş
batımından daha çok şey beklememden kaynaklanıyor, güneş ufuktayken daha nefes kesici
renkler bekliyorum. Belki de bu beklentim diğer insanlardan beni ayırıyor. Kim bilir? Ama her
ne olursa olsun yalnız olmadığımı biliyorum, azınlık yalnızlık anlamına gelmek zorunda değil
ne de olsa.Turhan 3
“Herkes bir başka dili konuşuyor. Ya da anlamaya çalışıyor. Aynı dili konuşan iki kişi
yok.” (Özlü, 12). Herkes kendi düşüncelerinde kayboluyor çünkü. Öyle anlar oluyor ki, ben
bile kendimi anlamakta zorlanıyorum. Gece olmadan gündüz yaşanabilir mi? Yalnızlık
olmadan sevgi tadılabilir mi? Acı çekmeden mutluluğa ulaşılabilir mi? Kendimi başkalarına
nasıl anlatacağımı hiçbir zaman bilemedim. Ama yazmak şuana kadarki en mantıklı çözümüm
oldu. Gerçi başka insanların beni anlamasına ihtiyacım yok. Eminim ki Tezer Özlü’nün de
olmamıştır. Belki de amacım kendimi Türk edebiyatının gamsız prensesiyle
özdeşleştirebilmek... “Daha sanki hiçbir şey, yaşamın hiçbir olgusu, algılanan, duygularla
tutulan güçle kavranmamış, yaşanmamış.” (Özlü, 12). Ne kadar da doğru...
Tezer Özlü anlatısı boyunca Kafka, Svevo ve Pavese ile kendini bağdaştırmış, onlardan
alıntılarla kendini ifade etme sanatını güçlendirmiş. Ben de aynısını Tezer Özlü ile bu yazımda
yapmak istedim. Çünkü Tezer Özlü benim için tüm yazarlara bedel...
Yorgunum. Alışkanlık edindiğim gezintilerin yorgunluğu mu bu, yoksa düşüncelerimin
aklımdan sayısız kere geçmesinden mi kaynaklı, kestiremiyorum. Tek bildiğim, uyandığımda
uyumadan önceki yorgunluğumla uyanacağım. Madem öyle, uyanayım yeni güne...Turhan 4
Kaynakça
Özlü, Tezer. Yaşamın Ucuna Yolculuk. Yapı Kredi Yayınları. 23. Baskı. Ocak, 2015. İstanbul.",9.0,3.0,3.0,3.0
9109,Sena Gümüş,,"SIYRIL RUTİNLERİNDEN
Aslında ne kadar da monotonlaşıyor bir süre sonra hayat, farkında olmadan bir deryaya
kapılmış gidiyoruz, hep rutin işlemler ve hareketler. Mesela ben çoğu sabah zorla uyanıyorum,
reflüden dolayı rahatsız hissetmiyorsam kendimi veya zamanım varsa kahvaltı yapıyorum ya omlet ya
da yulaf, süt ve meyve yiyorum, daha sonra hızlıca üstümü giyinip, okul için eşyalarımı hazırlayıp
atlıyorum arabaya, hızlıca arabayı park edip, derse koşuşturuyorum. Okulda da rutin eylemler, derse
gir, dersten çık, kütüphane, öğle yemeği, arkadaşlarla bir iki sohbet. Daha sonra okul çıkışı bazen
kulüp etkinlilerine katılıyorum ki bu son zamanlarda rutin hayatımı renklendiren tek eylemim oluyor.
Bunlar da bittikten sonra tekrar aynı yollardan eve dönüyorum. Akşamları da pek farklı geçmiyor, tabi
ki ailecek yenen bir akşam yemeği sonrasında meyve veya çay beni mutlu hissettiriyor, fakat bu
durum da gayet rutin artık. Anlattıklarımdan lütfen memnuniyetsiz olduğuma dair bir kanıya
ulaşmayın, burada belirtmek istediğim şey hayatımın, sadece benim de değil çoğumuzun hayatının
çok rutinleşmiş olması. Peki neden? Neden hayatımız monoton bir şekilde ilerliyor? Neden hayatımızı
renklendirmiyoruz veya bundan kaçıyoruz?
Bence bu sorunun ilk cevabı ki bu cevap aynı zamanda benim de bu soruya yönelteceğim
cevap, yeterli vaktin olmaması. Hayatımız gerçekten fazlasıyla yoğun geçmekte. Bir anneyi düşünelim
mesela, çalışan bir anneyi. Yalnızca kendi sorumluluklarıyla yükümlü değil, yalnızca kendi iş hayatıyla
ve bireysel sorumluluklarıyla ilgilenmiyor, aynı zamanda ev işlerinin ona yüklediği sorumluluklar
mevcut, küçük kız çocuğunun bakımı, ödevleri kısaca çocuğunun da sorumluluklarını yükleniyor. Ya da
bir babayı hayal edin, ailesinin daha iyi şartlar altında yaşatmak için daima yoğun bir iş temposuna
sahip. Bir üniversite öğrencisi olmak da artık pek kolay değil, fazlasıyla zor ve yoğun bir hal alabiliyor.
İşte gördüğünüz gibi çoğumuz yoğun ve yüksek tempolu bir hayata sahibiz ve eğer hareketlerimiz de
rutinleşmiş olmasa asla bu hayata ayak uyduramayacağımızı düşünüyoruz. Yani aslında bir korku da
söz konusu. Rutin hareketlerimizin dışarısına çıktığımızda eski hayatımıza, her ne kadar sıkıcı
olduğunu hissetsek de en azından tüm sorumluluklarımızı yerine getirdiğimiz ve belirli bir düzene
sahip olan hayatımıza tekrar geri dönememe korkusu içindeyiz aynı zamanda. Bir sebep daha var
aslında, biz farkında değiliz ki monoton bir hayat sürdürdüğümüzün, bir deryaya kapıldık gidiyoruz,
geri dönüp bakmıyoruz ki ya da belki de bakamıyoruz, zamanımız yok. Yani içinde bulunduğumuz
hayatın farkında değiliz.
İçinde bulunduğumuz fazlasıyla monotonlaşmış olan hayatımızın farkına ise bazen bir
arkadaşımızın yoğun ısrarı üzerine akşam dokuz ila on gibi bir tatlı yemeye yahut bir kahve içmeye
çıktığımızda ve o akşamdan fazlasıyla haz aldığımızda varıyoruz. Ya da hafta içi, iş çıkışı koştura
koştura geri kalan işlerimizi tamamlaya eve giderken annemizin teklifi üzerine onunla beraber bir
yemek yediğimizde aldığımız zevkle farkına varıyoruz. Kendi içimizden ‘Ben kendimi o kadar
alıştırmışım ki rutinlerle dolu bir hayata, hayatımda farklı bir açı kalmamış eğlenebileceğim ya da bana
kendimi mutlu hissettirecek! Neden kendime bunu yapıyorum ki?’ diyoruz. Aslında hayatımızı
renklendirmek istersek küçük dokunuşlar yeterli, on veya on beş dakika mis gibi sonbahar havasındayapacağımız bir yürüyüş, vizyonda olan, beğendiğimiz bir oyuncunun ilgi çekici filmine bir bilet, bir
gitar dinletisi, yeni bir roman, bunlar asla tamamıyla düzenimizi alt üst edecek şeyler değil, bunlar
sadece monoton hayatımızı bir miktar da olsa renklendirecek, rutin eylemlerimizden sıyrılıp bizi
mutlu hissettirecek olan şeyler.KAYNAKÇA
Zweig, S. (2015). Olağanüstü Bir Gece. (İ. İgan, Çev.) İstanbul: Türkiye İş Bankası Kültür
Yayınları.",9.0,3.0,3.0,3.0
6523,Irmak Başak ÖZGÜL,,"Yurt dışına gitmek, özellikle de İngilizce eğitiminin yoğunlaştığı yıllarda her gencin
ilgisini çeken bir konu oluyor. Benim maceram da böyle başladı ve “Bekle beni Londra!”
çığlıkları içinde, gençlere özel kamplar düzenleyen bir firmanın Londra’da bir aylık dil okulu
programına dâhil oldum. Sabahları derse girip öğleden sonraları merkezde gezecektik, daha ne
olsundu ki zaten?
“Mutlaka gidilmesi gereken yerler” şeklinde listeler barındıran bir gezi yazısından çok, bu
yerlerde kafamdan geçenleri anlatarak ilerlemek istiyorum. Zira günümüz teknolojisi sayesinde
bahsettiğim listelere ulaşmak için bana ihtiyacınız olmadığı aşikâr.
Şehre indiğimizde fazlasıyla zayıf coğrafya bilgim sağ olsun, Temmuz ayının ortasında
olmamıza rağmen hiç beklemediğim bir hava karşıladı beni. Hani ara ara içimizde bir sıkıntı olur
da tarif edemeyiz ya, hava da tam öyleydi işte. Dokunsan ağlayacakmış gibi… Fakat ne o derdini
anlatabiliyordu ne de ben anlayabiliyordum;
değişik bir meteoroloji furyasında kalacağımız
okula doğru ilerliyorduk. Yolculuk sonunda
bildiğimiz “okul” kavramının çok daha
üstünde, kocaman ormanın ortasına serpilmiş
bir tarih kokusunun içine düştüğümü görünce
biraz afalladım açıkçası. Bildiğim kadarıyla
Frensham Heigh ts SchoolLondra’nın merkezine uzak, refah seviyesi çok da yüksek olmayan bir semtin sıradan bir lisesine
gidiyorduk çünkü. Uzak olduğuna şüphe yoktu fakat bu nasıl sıradanlıktı yahu?
Memleketine oldukça bağlı biri olduğumdan, okulun yapısı dışında da her gördüğüm şeyi
“Aa bizim oralarda bu böyle değil ki.” diye yorumlamaya hızla adapte oldum tabii. Tam bu
kıyaslamalarla bir ay nasıl geçecek derken, kırmızı dikdörtgen bir kutu çarptı gözüme: Telefon
kulübesi. Bu şeyi daha önce elbette görmüştüm televizyonda fakat ne bileyim, okulun ortasında
kendisiyle karşılaşmak bir anda içimi ısıtmıştı. Zaten kırmızının çok başka bir yeri vardır bende,
kimi zaman şehveti kimi zaman sıcaklığı temsil eder. Bu sıcaklık bir anda sevdirmişti şehri, tüm
yabancılığımı unutmuş gibi merkezi görmek için can atar duruma gelmiştim.
Nitekim şehrin en popüler yerlerinden biri olan Oxford Street’e indiğim gün, ilk işim birkaç
mağazaya girip insanlarla sohbet etmek oldu. Çalışanların kibarlığı fazla gibiydi ama işlerine olan
saygılarındandır, diye çok da gözüme batmamıştı. Sonrasında kırmızı kulübelerin birden fazlayken
ne kadar şirin göründüklerini düşünerek yürüdüğüm caddede, bir beyefendi çantama hafifçe
dokununca kendime geldim. “Hafifçe dokunmak” olarak adlandırdığım durum, ülkemizde olsa
dönüp bakma gereği bile duymayacağımız kadar sıradan bir şeydi fakat bahsettiğim beyefendi
benden en az 20-25 yaş büyük olmasına rağmen defalarca özür dileyip yalvarır duruma gelince
yapboz parçalarını birleştirmeye başladım. Bu olaydan birkaç gün sonra bir kadının, yine benzer
bir caddede yürürken bozuk parasını düşürdüğünü görünce eğilip kendisine uzattım. Bu sıradan bir
teşekkürle yaklaşık 10 saniye sürmesi gereken bir an olmasına rağmen, yaklaşık 10 dakika tam
anlayamadığım fakat içerisinde yüzlerce “Thank you” barındıran cümleler dinledim kadından.
Tanrım! Ya buradakiler yalvarmayı seviyordu ya da ben özür ve teşekkür kavramlarını çok yanlış
biliyordum, bilmiyorum. O an bildiğim tek bir şey vardı: İnsanları havası gibi değildi bu kentin,sıcacıklardı. Ne yaş önemliydi ne baş, insana saygıları insan olduklarındandı. Ne kadar da asil bir
durumdu bu…
Halkın mucizevi kibarlığına zamanla alışmış, ben de onlardan biri gibi davranmaya
başlamıştım. Dersim bittiği an merkeze inip listemdeki ünlü yerlere gidiyor ve her biriyle
kapsamlı bir öz çekim arşivi hazırlıyordum. Gün geliyor tiyatroda oyunu tam anlamasam da,
salondaki insanların nefes alırken bile oyuncuların dikkatini dağıtmamak adına nasıl çekindiğini
gözlemliyor; gün geliyor “Metroya alkollü binip binilmediğinin kontrol edilmesi” gibi hiç
karşılaşmadığım kurallarla hayrete düşüyordum. O zamanlar saraylarının 600 civarı oda içermesi
de beni çok şaşırtmıştı ama şimdi bizde dahası olduğundan bu konuya değinme gereği
duymuyorum(!)
Saraydan başka ortak noktamız ne yazık ki çok az. Örneğin “Her Şey 1 Lira” mağazaları
var ama orada da 1 liralık ürün satılmıyor. Bunlardan bir tanesinde denk geldiğim Türk satıcı,
İngiliz gibi davranmalarının zorunlu olduğunu söylemişti. Neden diye sorup canını sıkmak
istemediğimden, anlayışlı bir tavırla acı bir tebessüm bıraktım kendisine. İngilizlere de kızamadım,
bizimkilere de. Çünkü farklıydık, çok başka yetişmiştik ama ne olursa olsun orada onların kuralları
geçerliydi. Yine de bizimkilerin hali kötü değil, alışkın olmadıkları kibarlıkla öyle ya da böyle
ekmeklerini kazanabilir durumdalar anlayacağınız. Lakin insanın her defasında içi yanarak
karşılaştığı dilenciler orada da var mesela. Ülkemizdekilere kıyasla renkleri, dilleri farklı; kalpleri,
kaderleri aynı olan insanlar orada da üşüyor maalesef ama onlara bile büyük saygı var şehirde. Ben
de kendileriyle karşılaştığımda önce buz kesiliyor, yardımcı olduktan sonra isyan ettiğim her şeyigeri alıp halime şükrederek yoluma devam ediyorum. Londra sokakları her gün biraz daha
öğretiyor bana insan olmayı…
İşte bundan üç yıl önce “Artık şu İngilizceyi öğreneyim.” düşüncesiyle gittiğim fakat bir
ayın sonunda, o kasvetli havasına rağmen bana sımsıcak şeyler katan bir geziyi, böyle daha
sayamadığım birçok deneyimle bitirmiş oldum. İngilizce konusunda hâkimiyetimin çok üst bir
seviyeye geldiğini söyleyemem tabii çünkü dil dediğiniz öyle kapsamlı bir iş ki halâ Türkçede bile
bilmediğim onlarca kelimeyle tanıştıkça, bir aylık sürenin çok da bir işlevi olmadığını görüyorum.
Fakat sizin yolunuz hangi amaçla düşecek olursa olsun, Londra’nın iyi ve kötüyü başarıyla
harmanlayan düzenini iliklerinize kadar hissetmeden dönmeyin derim. Benim bu satırlara
yansıtabildiklerim, orada tadacağınız birbirinden farklı onlarca duygunun yalnızca küçük bir
parçası…",9.0,3.0,3.0,3.0
8006,Ayrımcılık ve İğrenme Duygusu,,"denir1. Dünyada ve ülkemizde maalesef hala baş etmeye çalıştığımız bir sorun ayrımcılık.
Ayrımcılığın yaş, cinsiyet, statü gözetmeksizin herkes tarafından yapılabileceğine şahit olduk. Bu
durum, beni bu kadar nefret ve ayrımcılık duygusunun nereden geldiğini düşünmeye itti. Bunun
üzerine ayrımcılığın ve iğrenme duygusunun çıkış noktalarını ve neden var olduklarını anlatan bir
makale okudum. Makale merak ettiğim pek çok soruya cevap verdi ve beni ayrımcılık konusunda,
insanların neden ayrımcılık yaptığı konusunda aydınlattı. O makaleden edindiğim izlenimleri ve
yorumlarımı paylaşacağım bu yazımda. Makale2’nin bahsedeceğim bölümü ayrımcılığın insan
doğasındaki yerine ve çıkış noktalarına parmak basıyor.
Hayvanların aksine insanlar öleceklerini bilerek yaşayan tek canlılar. Bu fani yanımızı
değiştiremeyeceğimizi bildiğimiz halde gene de bu özelliğimizin ötesine geçme arzusuna sahibiz.
Ölümsüz olmadığımızı biliyoruz ama bu konuda hiçbir şey yapamıyoruz. Bu durum bizde bir kaygı
ve utanç yaratıyor. Bu karışık duygular da insanlarda bir dengesizlik ve ahlaki çöküntü haline
sebebiyet veriyor Kendimizi bu faniliğimizden uzak tutmanın bir diğer yolu ise bu “fani”,
“hayvani” yani zayıflık göstergesi olan özelliklerimizi başkalarının üzerine atmaktır. Bu sayede
belirli bir grubu bir “alt-sınıf”’ a dönüştürmüş oluruz ve onları zayıf olarak nitelendirirken
kendimizi güçlü hissederek tatmin oluruz.
Ayrımcılığın ve belirli bir kesimi dışlamanın insanın doğasından geldiğini öğrendiğimde
şaşırmadım değil. Ben ayrımcılığın hep çevresel faktörler sayesinde “oluşturulduğunu”
düşünürdüm. Ama burada ifadeleri netleştirmekte fayda var. İnsan doğasında var olan şey ayrımcı
olmak değil, ayrımcı olmaya yatkın olmaktır. Bu yatkınlık büyük ihtimalle evrimsel süreçte
kurtulmayı başaramadığımız özelliklerimizden biri. İnsanları gruplandırma ve dışlama ilkel bir
savunma mekanizması olarak var olmuş da olabilir. Ama insanları hayvanlardan ayıran bir diğer
özellik de kendi özelliklerini değiştirebilmesi ve evrimsel süreçle gelen karakteristik
özelliklerinden kurtulabilmesidir; bu da bana göre yalnızca eğitimle başarılabilir. Günümüzde, bu
“ayrımcılığa yatkın olma” durumunu aşabilecek konumda olmalıyız.
1 https://tr.wikipedia.org/wiki/Ayrımcılık
2 Not For Profit, Martha C. Nussbaaum, Princeton University Press, 2010Daha geçen hafta Pakistanlı sınıf arkadaşlarımdan bir buluşma daveti aldım. Arkadaşım,
bana toplanıp yöresel yemeklerinden yapacaklarını ve benim de gelmemi istediğini söyledi. Hemen
kabul ettim ama yurtlarına vardığımızda gördüğüm manzaraya şaşırmadım değil. Yaklaşık altı-
yedi kişilik bir grup yöresel geleneksel kıyafetlerini giymiş konuşuyorlardı. Arkadaşıma sanırım
yanlış yere geldiğimizi söylemeye hazırlanıyordum ki arkadaşım kalabalık grubu selamlayarak
aralarına girdi ve o da kendi geleneksel kıyafetini giydi. Böyle bir durumda bilincim otomatik
olarak bu gruba ait olmadığımı işaret etti ve buraya gelme kararımı sorguladım. Fakat bir dakika
sonra beni de sohbete dâhil ettiler ve ne etnik köken, ne din, ne kültürel farklılıklar gözetmeksizin
koyu bir muhabbet sardı ortalığı. O an gerçekten utandım. O insanları, sırf kılıklarına bakarak
yargıladığım için utandım. İnsanları, basmakalıp bir şekilde algılamanın ne kadar yanlış olduğunu,
bilincimizin bizi ne kadar yanılgıya düşürebileceğini kavradım o an.
Benim ve pek çoğumuzun yaptığı hatalara düşmemeleri için çocuklara erken yaşta farklı
cinsel tercihlerin, etnik grupların, dinlerin ve buna benzer özelliklerin bir önyargı oluşturmaması
gerektiği aşılanırsa, empati kurma ve dünyayı başkalarının gözünden görebilme öğretilirse işte o
zaman ayrımcılık sorunu ortadan kaldırılabilir. Ayrımcılığın olmadığı bir toplum barış ve huzur
yolunda ilerler. İnsanlar, sahip oldukları farklılıkları ve çeşitliliği birbirleriyle savaşmak yerine
insanlığın ortak yararı için kullanırsa işte o zaman gerçek anlamda gelişmişlik sağlanabilir.
Umarım bir gün insanlar “ayrımcılık” duygularını tamamen bir kenara atarak “insan” ırkının
birliğine yoğunlaşabilir.",9.0,3.0,3.0,3.0
77,"Artık Bilimden Korkmuyoruz, Teşekkürler Sanat!",,"Kitaplarının büyüsüyle küçükken tanıştım. Dan Brown’ın her
kitabını defalarca okurdum çünkü o, çoğu yazardan farklı olarak, âdeta
kupon arazilerden haberi olan bir müteahhit gibi popülerleşme ihtimali
yüksek konuları bulur ve onlar üstünden harika eserler üretir. Mesela
ilk kitabı Melekler ve Şeytanlar’da CERN’deki deneylerden, karşı
maddeden bahsetmeden önce bu konunun toplumdaki bilinirliği çok
yüksek değildi. Ancak şu anda insanlar CERN’deki deneyleri
televizyondan, gazetelerden takip ediyorlar. Teoriler ve bilimsel
gelişmeler arkadaş sohbetlerinin bir parçası oldu. New York Times
bestseller listesi, film gişe hasılatları (Best Sellers, 2015) gibi istatistik verileri de içerisinde bilime
dair kırıntılar içeren eserlerin popülerleştiğini göstermekte [1]. Ancak bu akım insanın aklına bazı
soruları getirmiyor değil. Bilimin sanat eserlerine dahil oluşu hayatımızda neleri değiştirecek?
Müteahhitimizin binasını inşa ettiği arazi ne kadar sağlam? Gecekondulaşma gibi bir sıkıntı bu
bağlamda da ortaya çıkabilir mi?
Bir yandan, bilimle iç içe olmak insanların hayatlarına farklı bir bakış açısı getirmelerini
sağlıyor. En önemli faydasının insanların bilimi öcü olarak görmesinin önüne geçmesi olduğunu
düşünüyorum. Hatırlayacaksınız, CERN’de yapılacak olan Büyük Hadron Çarpıştırıcısı deneyi ile
ilgili bir yığın spekülasyon ortaya çıkmıştı.Spekülasyonları haksız görmüyorum çünkü insan
bilmediğinden, alışık olmadığından korkar. Deneylerle ilgili ortaya atılan iddiaların da arkasında bence
korku var. Ancak yukarıda bahsettiğim gibi, insanlar çevrelerinde bilime dair tartışmaları gördükçe,
eserlerde bilim ele alındıkça ve bu eserler okundukça bu korku azalıyor. Yerine medeniyetlerin
ilerlemesini sağlayan o duygu doluyor: merak. Dan Brown bu kitabı yazmamış olsaydı, bana kalırsa
CERN deneyleri bir grup aşırı ‘korkak’ tarafından engellenebilirdi bile. Korkumuza yenik
düşmediğimizden, madde üzerine, evren üzerine pek çok yeni bilgiyle bu deneyler vasıtasıyla tanıştık.Yeni kitabında da, günümüzde üzerinde tartışmaların döndüğü bir alanı işlemiş: genetik ve
transhümanizm. Bu alandaki bilimsel çalışmalarda doğru kararlar verilmesi gerektiğine inanıyorum.
Bir konu üstünde doğru karar verebilmek de o konuyu örtbas ederek gerçekleşemez, üzerinde sakince
düşünerek, eni konu incelemelerle gerçekleştirilebilir. Bağnazca sergilenen korkunun ne yazık ki
ilerlememize bir faydası olmayacaktır. Özetle, bize yabancı gelen kavramlara, düşüncelere zaman
içerisinde alışmak, bakış açımızı genişletmek çok önemlidir ve bilimin sanata dahil olmasının bunu
sağlamamızda en önemli araç olduğunu düşünüyorum.
Ancak bu işin bir de olumsuz yanı var. Gerçek hayatta nasıl gecekondulaşma gerçekleşiyorsa,
yazın ve diğer sanat dallarında da benzer motifleri yakalayabiliyoruz. Mesela bilim insanları uzun
yıllar süren uğraşlar neticesinde bir konuda yetkin hâle geliyorlar. Dikkatle tanımladıkları bilimsel
gerçekler, bu konuda bilgisi olmayan bir sanatçı tarafından yanlış kullanılabilir. Dan Brown’un
Cehennem eserinin eleştiri aldığı konulardan birisi zaten bu (Lewis). Belki Brown’un yaptığı hatalar
hikâyenin akışını etkileyecek cinsten değil ama yine de eserin saygınlığını etkileyebiliyor. Her
öğrendiğimizi sorgulama şansımız olmadığından bir yazarın hatası büyük yanlış anlaşılmalara da
neden olabilir. Fark ettiniz mi bilmiyorum, ancak son yıllarda özellikle tıp doktorları hastalarının fikir
beyan etmesinden çok şikâyetçi. Doktorlar haklı olarak şöyle düşünüyorlar: “Eğer sen benim yaklaşık
8 senedir aldığım eğitimi almadan bu işi yapabiliyorsan ben neden dirsek çürüttüm?”. İnsanların
sağlık konusunda bilgisi artmış olduğundan, biraz da bilgimiz olmadan fikir sahibi olma huyumuzdan,
bu tür olaylar yaşanabiliyor. Yarın öbür gün bu sıkıntılar başka bilim alanlarına da sıçrayabilir. Bunu
engellemek için en mantıklı yol toplumun bilimle ilgilenmesi, ancak işin ustalarına ve eğitimlerine
saygı göstermesidir.
Sonuç olarak, insanların bisikleti şeytan icadı olarak gördükleri günler geride kaldı, ancak
modern icatlara hâlâ yüzde yüz olumlu bakmıyoruz. Genetik mühendisliği, parçacık fiziği gibi
alanlardaki gelişmeleri toplumun bir kısmı hayretle, bir kısmı şüpheyle, bir kısmı da korkuyla izliyor.
Toplum endüstri ve bilim toplumu hâline gelirken birbiriyle alakasız duran bilimi ve sanatı
sentezleyerek yeni eserler ortaya koyan sanatçılar bugün kazanıyorlar. Yani binaların temeli sağlam.
Ancak bir sanatçı bunu yapıp başarılı oldu diye herkesin bunu yapması doğru değil. Bilimsel doğrularçok keskin bıçaklar gibidir, eğer yanlış kullanırsanız zarar görürsünüz. Bir yazarın bilimsel gerçekleri
yazılarında kullanırken bir cerrah hassasiyetinde çalışması gerektiğini düşünüyorum, bir müteahhit
hassasiyetinde değil. Ancak neden olabileceği tüm olumsuz etkilere rağmen Dan Brown ve benzer
üslupta yazan yazarların çabalarını takdirle karşılıyorum çünkü hepimizin bilime alışmaya ihtiyacı var.
Açıklamalar:
1. New York Times bestseller verileri içerisindeki ilk 3 kitaptan ikincisi uzay ve zamanla ilgili
bilgiler içermekte, kurgusunda aktif olarak kullanmakta. Benzer biçimde geçen sene vizyona
giren Interstellar filmi de uzay, görecelilik gibi konuları ele almaktaydı ve gişede başarılı oldu.
Bu örnekler sadece küçük bir kısım.
Referanslar
Best Sellers. (2015, 10 25). New York Times: http://www.nytimes.com/best-sellers-books/2015-10-
25/combined-print-and-e-book-fiction/list.html adresinden alınmıştır
Lewis, R. (tarih yok). Ekim 19, 2015 tarihinde Plos.org:
http://blogs.plos.org/dnascience/2014/01/09/dan-browns-inferno-good-plot-bad-science/
adresinden alındı",8.0,2.0,3.0,3.0
7061,TANRIYA YAKLAŞMAK İÇİN SANAT,,"geçmiş en açıklayıcı isim. Koca bir sanat akımına öncülük eden, modern sanatın mihenk taşlarından
biri olarak kabul edilen, ve sonraki versiyonları müzelerde sergilenmediği takdirde astronomik
fiyatlarla çeşitli koleksiyoncuların eline geçen bir başyapıt. Sesinizi duyar gibiyim: “İyi de bunda ne
var? Bunu ben de yapabilirim!” Belki fiziksel olarak hepimizin böyle bir obje yapabilme
kabiliyetine sahip olduğumuz konusunda haklısınız. Ancak hiçbirimiz Kazimir Malevich’in bu eseri
yaparak yarattığı etkiyi yaratma kabiliyetine sahip değiliz artık. Ve zaten Malevich’in üzerinde
durduğu nokta da tam olarak bu, objenin kendisindense yaratımın önemi…
“Black Square”, süprematizm adlı sanat akımının öncüsü Kazimir Malevich’in en büyük
eseri olarak görülmektedir. Süprematizm, soyut geometrik şekillere önem verir. Ve belki de bukonuda benzediği diğer tüm sanat akımlarından ayrıldığı en önemli nokta, soyut sanatın toplumsal,
siyasal veya kişisel bütün niyetlerden ve düşüncelerden, ve de renkler ve objelerden arınmış bir
şekilde yalnızca yaratımın verdiği haz için yapılması gerektiğine inanmasıydı. Gayet basit görünen
o siyah kare de işte tam olarak bunu simgeliyor. Objeden, formdan ve düşünceden tamamen
bağımsız bir yaratım. Ve ortada sanat olarak nitelendirilebilecek tek şey: yaratım süreci.
Bir bakıma belki de tanrısallığa yaklaşmak süprematizm. Form ve arkasında yatan
anlamlardan uzaklaştıkça geriye kalan şey olarak sadece yaratmanın verdiği zevk ve güç. Bu da
insanı düşünmeye itiyor: Acaba gerçekten form olarak varlığımızın bir anlamı var mı, yoksa sadece
bir yaratımdan mı ibaretiz. Belki de varlığımızın yegane amacı üstün bir varlığa yaratımın verdiği
hazı, tatmini verebilmek. Dünyada kim olarak, veya ne olarak varolduğumuzun hiçbir önemi yok.
Çünkü önem taşıyan tek şey varolmamız. Ve eğer yaratım tanrısal bir yetiyse, “sanatçı” olmak
demek de “tanrı” figürüne yaklaşmak olmuyor mu? Süprematizm de bu yaklaşımın uç noktası
oluyor; yaratımda dünyevi yansımalardan tamamen arınıp bir eser ortaya çıkarmak… O halde
sanatçının formdan ve renklerden tamamen kurtulup yalnızca soyutluğa yönelerek bir “tanrı”ya
dönüşebileceği söylenebilir mi? Ve sanatçılar aslında tanrıyı oynayanlar mı oluyor?
Tarih boyunca insanoğlunu yalnız bırakmayan sorulardan biri olmuştur hayatın anlamı.
Anlayamadığından, açıklayamadığından daima korkmuş olan insan, çeşitli cevaplar getirmeye
çalışmıştır “Niçin varız?” sorusuna. Peki ya aslında bir cevap yoksa? Varlığımızın hiçbir anlamı,
hiçbir amacı yoksa ve asıl önemi olan tek şey varolmamızsa gerçekten sorgulamamıza değer mi?
Gerçekten modern dünyada önümüze sunulan “okul-iş-emeklilik” şemasına bağlı kalıp bir şeyler
başarmak, adeta bize verilmiş görevleri yerine getiriyormuşcasına çabalamanın bir anlamı var mı?
Eğer tek anlamı olan şey varlığımızsa, önemli olan da tamamen kendimize ve isteklerimize odaklı
bir “varlık” değil mi? Belki bencilce. Belki egoistçe. Ama bizden önce varolmuş olanlarla bizdensonra olacakların hiçbir anlamı yok aslında. Her şey bizim varolduğumuz kısa süre boyunca
anlamlı, bizim sona ermemizle birlikte herhangi bir şeyin varlığının bir anlamı kalmıyor. Çünkü
artık varsa da, bizim için “var” değil… O halde herkesin kendi zaman ve uzayının merkezi olduğu
söylenebilir. Doğumuyla başlayıp ölümüyle sona eren zaman ve uzay kavramları, bir varoluş. İşte
bu süreç boyunca yapılabilecek tek anlamlı şey de yeni yaratımlara yol açmak. İnsanın içgüdüsel
olarak üreme ve soyunu devam ettirme isteği de bundan dolayı değil mi? Yeni bir varlık
yaratabilmek için. Ve bu varlık somutluktan, şekil ve formdan uzaklaşıp soyut bir yaratıma
yaklaştıkça gerçek tanrısallığa yaklaşılmış olunuyor. Çünkü her tür yansımadan, simgelemeden ve
benzetmeden bağımsız, yanızca “yaratım” olan bir yaratım ortaya çıkmış oluyor, bir hammadde.
Kısacık bir süremiz var, yaşamak, varolmak için. Bu kısa sürede de olabildiğince çok şey
yaratmayı amaçlıyoruz farkında olmadan. Bu yaratımın ulaşabileceği en uç nokta da, zaten
yaratılmış şeylerin yansımalarından tamamen koparak ortaya yepyeni, daha önce var olmamış soyut
bir şey çıkarıp onu somutluğa dökebilmek, yani bir nevi tanrı olabilmek. İşte sanatın insan
hayatındaki önemi de tam olarak bu: Tanrıya yaklaşmak.
Cem TÜTÜNCÜ 21402247",9.0,3.0,3.0,3.0
7020,Usta ve Başyapıtı,,"yönetmenliğindeki Büyük Budapeşte Oteli. Mösyö Gustave adındaki bir otel odacısının bir
zamanlar çırağı olan Sıfır Mustafa’ın ağzından dinlediğimiz hikâye; Sıfır Mustafa’nın,
sıfırdan başlayıp çalıştığı oteli ustası Gustave’dan nasıl devraldığını anlatıyor. Aslında çok da
yabancı olmadığımız usta çırak ilişkisi etrafında dönüyor tüm hikâye. Mösyö Gustave ve
Mustafa’nın, akraba olmamalarına rağmen aralarında bu kadar güçlü bir ilişki
kurabilmeleri; insanların hâlâ güzel şeyler yaratabileceğine, yaşayabileceğine inandırmıştı
beni; bu yüzden usta çırak ilişkisi kavramının gittikçe unutulduğunu, terk edildiğini görmek
beni içten içe üzüyor. Küçükken babam beni berbere çırak olarak yollamayı teklif ederdi her
yaz ama tabii ki her çocuk gibi aklımda sadece oyun oynamak ve eğlenmek vardı. Bu yüzden
bir çırak olmanın nasıl bir şey olduğunu asla anlayamayacağım belki de. Fakat Büyük
Budapeşte Oteli bu sıcak duyguyu iki saatliğine bile olsa yaşamama olanak sağladı.Biri yıllardır yaptığı işte ustalaşmış, hayatın tozunu yutmuş yetişkin bir birey diğeri ise
kocaman bir iştahla insanları, olayları, yaşamayı anlamaya çalışan bir çocuk. Peki bu iki
yabancı nasıl oldu da birbiri için her şeyi göze alabilecek insanlara dönüştüler? Mösyö
Gustave bir mermere bakan heykeltıraş gibi Sıfır Mustafa’ya baktı ve içindeki potansiyeli
gördü belki de. “Bu çocuktan bir usta yaratacağım ben.” dedi kendisine. Mustafa ise Mösyö
Gustava’a bakıp “Ben bu adam gibi olmak istiyorum!”dedi. Belki Mösyö Gustave
yalnızlıktan çok sıkılmıştı; hayatını paylaşacağı bir şey ya da birini arıyordu. Onu hiç
bıkmadan dinleyen Sıfır Mustafa’yı, boş günlük sayfaları ve dolma kalemlere tercih etmişti
belki. Bu kadar basit miydi peki bu muazzam ilişkiyi ateşleyen duygu, düşünce? Bence
değildi. Bence Mösyö Gustave’ın yaptığı her şey Sıfır Mustafa’yı hiç sahip olamadığı çocuğu
olarak görmeye başlamasından ötürüydü; Sıfır Mustafa’nın daha önce inandığı her şeyi geride
bırakıp Mösyö Gustave’ı takip etmesinin, onu kendine her konuda bir örnek bellemesinin
sebebi onu hiç tanımadığı babasının yerine koyması, yeni bir baba olarak kabul etmesiydi
bence. Yoksa nasıl mümkün olurdu Gustave’ın her şeyi bir kenara koyup yaşadığı
deneyimleri karşılık beklemeden bir yabancıya anlatması, nasıl mümkün olurdu Mustafa’nın
sorgusuz sualsiz ustasına benzemeye çalışması, yaptıklarını izlemekle kalmayıp onun
konuşmalarını, davranışlarını dahi taklit etmesi? İlerde yapmak istediği mesleğin ne olduğunu
sorduğumuzda bütün diğer meslekleri bir kenara atıp ustasının uğraşını söylemesi, ilerde kim
gibi olmak istediği sorulduğunda ustasını göstermesi? Mösyö Gustave aslında her ustanın bir
baba olduğunu gösterdi bana. Yoksa Sıfır Mustafa’yı tutuklamaya gelen memurlara saldırıp
hapse girmeyi göze almasını nasıl açıklayabiliriz? Her çırak, ustasını ikinci bir baba gibi
görmese nasıl bütün öğretilerini benimseyip, kabul etsin? İşte bütün bu saydıklarım ve belki
de daha fazlası sayesinde ortaya çıkıyor içimi ısıtan bu ilişki.
Yukarıda da bahsettiğim gibi bir usta, bir sanatçıdır aynı zamanda. Kelimeleri
dokuyan bir şair, fırçayı tutan bir ressam, çekici ve çivisi ile duran bir heykeltıraş gibidir.
Ama hepsinden farklı olarak onun materyali insandır, çırağıdır. Çırak işlenebilir olmalıdır,
dolayısıyla genç ve bilgiye aç olmalıdır. İnsanı bardağa, bilgileri ve alışkanlıkları da suya
benzetirsek eğer çırağın boş bir bardak olduğunu söyleyebiliriz. Usta ise bir sürahidir. Dolu
bir bardağa su eklemek sadece bardağın taşmasına sebep olur ama boş bir bardak dolar. Çırağı
henüz pişmemiş çamur gibi düşünebiliriz, ustayı ise bu çamurdan bir şaheser yaratacak olan
çömlek ustası gibi görebiliriz. Mustafa’nın lakabının ‘sıfır’ olması Gustave’a geldiğinde
tamamen boş olmasından kaynaklanmaktadır. Usta mümkün olan her yöntem ile şekillendirir
çırağını. Bildiği bilgileri, sahip olduğu değer yargılarını, düşünme şeklini, kısacası insanı
insan yapan her değeri aktarır bu süreçte. Bunu yapmasının sebebi her sanatçıyı, yaptığı işe
bağlayan ana düşünceden farksızdır; dünyada bir iz bırakmak. Ressam bunu portresi ile
yaparken, şair şiirleriyle yapar. Ustanın ise dünyaya bıraktığı en büyük, en önemli eseri
çırağıdır.
Bir babanın çocuğunu sevdiği gibi, bir bestecinin senfonisine âşık olması gibi Mösyö
Gustave da Sıfır Mustafa’yı seviyordu. Nitekim bu iki duyguyu birlikte yaşıyordu belki de.
Mustafa onun tek çocuğu, aynı zamanda dünyaya getirdiği en büyük eseriydi. Kendisini
ölümden sonra bile dünyada temsil edecek; düşüncelerini, bilgilerini, değerlerini taşımaya
devam edecek kişiydi. Bir bakıma Mösyö Gustave ölümsüzlüğü bulmuştu Sıfır Mustafa’yı ilk
gördüğünde. Kan bağı olmayan iki canlı arasında böyle güçlü, böyle güzel, böyle dokunaklı
bir ilişkinin doğabilmesi doğadaki en büyük mucize değilse nedir?",9.0,3.0,3.0,3.0
3870,1,,"ŞEHRİN KARANLIĞINDAKİLER
6 yaşındaydım, saatler önce gittiğimiz alışveriş merkezinin kapanmasına 10
dakika kala annemin elini bırakmaya karar verdim ve kaybettim onu. Etrafa
baktım, fakat etrafımda değil annem, tek bir insan bile yok. Her ne kadar annemin
elini bir vitrine bakmak için bırakmış olsam da, çocuk aklımla ailemin beni orda
bırakıp gittiğini ve onları bir daha asla bulamayacağımı düşünüp ağlamaya
başlamıştım. Ağlama sesimi duyan güvenlikler uzun bir aramadan sonra aileme
ulaştırmışlardı beni. Hayatımın ilerleyen zamanlarında da, her insan gibi, kendimi
bir hayli kötü ve çıkmaza girdiğimi hissettiğim anlar oldu tabi, ama
küçüklüğümün verdiği dünyanın devliği hissini ve o anki yalnızlığımın yol açtığı
umutsuzluğumu asla unutamıyorum. Sanırım o hissi ilk deneyimleyişim o an
olduğu için hayatımda kendimi en yalnız ve önemsiz hissettiğim akşam o
akşamdı; çünkü her şey bir kenara, ailemin beni geride bırakıp sıcak, mutlu
hayatlarına geri döndüklerini sanmıştım. Şimdi düşündüğümde çok basit geliyor
bu olayın beni bu kadar etkilemesi, özellikle bu kısa öyküyü okuduğumda
kızıyorum kendime.
İnsanın aklına gelmiyor böyle hayatların olabileceği. Kendi hayatlarımızla o
kadar meşgulüz ki mümkün olan tek hayat tipi o an sahip olduğumuz sanıyoruz
bazen. Fakat gerçeğe dönersek, hayat bu şekilde işlemiyor. Oysa o kadar farklı, o
kadar acı dolu hayatlar var ki. Hayal etmesi zor olsa da, hayatınızı sürdürebilmek
amacıyla kazanmanız gereken parayı, bedeninizi satarak elde etmeye çalıştığınızı
düşünün. Gündüz anneniz ve kız kardeşlerinizle dikiş dikiyor, akşamları da
yapmak zorunda olduğunuz işten dolayı ‘alımlı’ görünmek için boyanıp gecenin
soğuk karanlığında, arka bir mahallede bedeniniz üzerinden para kazanmaya
çalışıyorsunuz. Maalesef her şehirde vardır böyle talihsiz hayatlar. Şehrin ıslak,
soğuk, tehlikeli kaldırımlarında hayatlarını kazanmaya çalışan bu insanlar; benim
kırıntısını deneyimlediğim güvensizlik, korku ve yalnızlık hissiyle her gün
yüzleşmek durumundalar. Okuduğum bu kısa öykünün protagonisti, her akşam
bu acı hisleri, para kazanma uğruna deneyimlemek zorunda bırakılan Nini adında
bir hayat kadını. Nini, annesiyle ve onunla aynı işi yapan kız kardeşiyle birlikte
yaşamaktaydı. Geceleri dolaşma izni olmayan bir hayat kadınıydı dolayısıyla her
sokağa çıkışında iş yapabilmek adına yanından geçenlerin ilgisini çekmeye
çalışırken bir yandan da tutuklanma korkusuyla köşe bucak kaçtığı polisleri
arıyordu gözleri. Onu tek mutlu eden, başka bir deyişle mutsuzluğunu kısa
süreliğine de olsa unutturan şey, bir delikanlının onun bulunduğu sokağa
geldiğinde onca kadın arasından onu seçmesiydi. Bu, ona kendini özel2
hissettiriyordu. Kendini değersiz hissediyordu ve birinin her seferinde ilk
seçeneği olması ona bir nevi güven ve her zaman hayalini kurduğu o sıcak,
anlamlı hayatın kırıntılarına şahit olma şansı veriyordu. Sonra bir akşam, Nini
yine iş başındayken, onu acılarından uzaklaştıran delikanlıyı sevgilisiyle birlikte
gördü. O an, onların sahip olduğu samimiyetin Nini’nin yalnızca seyirci
kalabileceği bir mutluluğu simgelediğini fark etti. Oysa onun bir sonraki akşam
kendini toparlaması, boyaması ve tekrar sokaklara atması gerekiyordu. Hayalini
kurduğu mutluluğu geride bırakmalıydı ve gerçeğe dönmeliydi.
Nini, her ne kadar imgesel bir karakter olsa da çok fazla insanı temsil ediyor. Bu
hayat biçiminin isimlendirilmesi kişiden kişiye değişiyor. Kimisi fahişelik, kimisi
hayat kadınlığı diyor. Fakat dürüst olmak gerekirse ben hiçbirine katılmıyorum.
Özellikle, düşünüldüğünde ‘seks işçiliği’ tabiri, ‘işçilik’ kelimesinin tanımı
itibariyle hatalı. Söz konusu eylem üzerinde kişinin, kişisel mücadelesinden
bağımsız bir motivasyonu söz konusu değil. Dolayısıyla bu, eylemi işçilikten
ziyade kölelik haline getiriyor. Bana kalırsa bu modern kölelikten başka bir şey
değil. İnsanlar bu hayatı son çareleri olduğu için seçiyorlar, yoksa kim ister her
an öldürülme ihtimalinin olmasını, cinsel yollarla bulaşan hastalıklarla burun
buruna olmayı ve bedenini bu şekilde kazanılan bir para uğruna satmayı. Toplum,
bu insanların hayatlarını normal bir şekilde sürdürmelerine izin vermiyor, oysa
unutuyorlar ki ötekileştirdikleri bu bireyler de en nihayetinde birer insan.
Söylesenize kim ister ki her an ölümün gözlerine bakmayı? Düşünsenize, bu
insanlara masum bir örnek olarak verilebilecek Nini, onca hayat kadını arasından
bedenini satmak için seçildiğinde, mutlu oluyor. Seçilmek, ilk seçilenin değeri…
Toplum tarafından yabancılaştırılan/ötekileştirilen bir kesim nasıl değerli
hissedebilir? Değerli hissetmek de bir kenara, bu insanlar insan gibi bile
hissetmiyorlar. Kulağa ilginç geliyor değil mi? İnsan gibi hissetmeyen,
hissettirilmeyen insanlar... Bunu biz yaptık onlara. Sahi, biz ne zaman kaybettik
insanlığımızı?",10.0,4.0,3.0,3.0
1671,Erdem Çokluk,,"EVRENLER VEKARARLAR
Hayatımızda irili ufaklı binlercekarar alıyoruz.Her kararömür çizgimiziyeni bir
evrene itiyorve düzgünkararlarlaçizgimizigüzel bir sanateserineçevirmek istiyoruz.
Kimimiz çocukkenhayalinikurduğu hayatıyaşarkenkimimiz dehiç öngöremediğibir
evrende kendinibuluyor.Bende çoğuzamanbaşka kararlaralsaydım nasılbirevrende
kendimibulacağımlakafamı meşgulediyorum.Açıkçasıbazılarınışu ankievrenime tercih
edebilirdim. İzlediğimbirfilmde debukonuişleniyor.İnsanın enufak kararfarklılıklarında
bile nekadarfarklı yollarasapabileceğini gösteriyorEverythingEverywhereAllat Once
filmi. Aşçıolduğum bir evrenolabilirdi, dövüşçü olabilirdim.Oyuncudaolabilirdim yada
bir tepebaşındaki kayada. Hepsibenim kararlarımınyada bendenönce alınankararların
sonucu.Nasıl birhayat çizgisiolacağını hayal etmekdeitiraf etmemgerekirseçok eğlenceli.
Senaryo kurmayabaşlayalımartık.
Aşçılıkbanayakışırdıdiye düşünüyorum.Yemekkonusunda seçicibir insan olarak
kendiseveceğim yemekleribilmekve yapmakisterdim.Bir yemeğenekadartuzgerektiği
hemen anlardım.Kalabalıklarayemek yaparveonlarınmutlu mutlu yemesiniizlerdim.
Rüyamda birtarif görüp uyanıncaheyecanla otarifi denerverüyamdaki kadarmükemmel
olup olmadığınabakardım.Mutfakta sinirlenir,üzülür, gülervedansederdim. Karikatür gibi
duran şefşapkalarıylaalayederama içteniçe desüreklioşapkayıtakmakisterdim.Günün
sonundayorgunluklanefes veripevimegidervekendimiödüllendirmekiçin tatlıyapardım.
Yanianlayacağınız aşçılık banayakışırdı.
Dövüşçü olmakistemezdim.Doğam gereğinazik vehassasbir ruha sahibim.
Bağıramıyorum meselabirine aslayadaüzmektense üzülmeyitercih ediyorum.
Eylemlerimin denazik doğamatezatolmayacak şekildeolmasını istiyorum.Bütün bunlara
rağmen dövüşçüolsaydıminsanlaradövüşmeninaslındafizikselşiddetten çokpsikolojikbir
savaşolduğunu gösterirdim. Sürekli meditasyonyapar, zihnimiberrak tutmayaçalışırdım.Bir
kelebekkadarhafif hissetmekama aynı zamandademirkadarağırdövüşmek isterdim. Dövüş
bittikten sonragülerek elimiuzatırdımher zamankibenliklerimiz düşman olmasın.İyi bir
dövüşçüolur muydum bilmiyorum amaiyi bir insanolan dövüşçüolurdum. Ama kabul
etmeliyimki bendendövüşçüolmaz.
Hayatı zatenbiroyuncu gibiyaşıyoruz bence. Herzamanyarattığımız rollerleiletişim
kuruyoruz. Oyunculuğuntekfarkı burolleri hızlıcadeğiştirebilmesi. Oyuncuolmakbana iyi
gelmezdi.Kimlik karmaşasıylaboğuşurdum.Kendimin kimolduğunu unutupevdeyalnız
başıma Romeo,sonradaJuliet olurdum. Kendimlekavgaedip, kendimiavuturdum.Yastutar,
kahkahalarla gülerdim. Bunları dazorlanmadanyapardım.Akışkan kişiliğimleinsanları
kandırırdım. Birkuş olur,kanatlarımı çırpar; birağaç olupfotosentezyapardım. Şimdi
düşününce oyunculukfarklıevrenlerdeki benliklerimizeaçılanbir kapıgibi göründü.Tüm
hayatımıdeğiştirmedenömür çizgimibaşka bir evrencesinekontrol etmemi sağlayabilir
oyunculuk.Çizgiyideğiştirmiyor ama değiştirirmişgibiyapıyor. Hayat birrol fakatbaşka
rollerede girmeklazım belli ki.Kaya olsaydımbenceçok mutluolurdum. Dünyaya sadecebir kayaolarak
bakabilmekve sonrabirkayaolmayadevam etmekharikahissettirirdi.Düşünsenize sadece
tepedeolanbir kayasınız.Gelecek kaygısı,siyaset,para,ekonomi, savaşlaryok;sadece kaya
olmak var.Aradabir rüzgârda aşınırsınızveküçülürsünüz ama odazamanalırzaten.
Aşınmayıdertedecekkafadaolmayacağı için kafamyine rahatolurdu. Yuvarlakbir kaya
olmak isterdim.Yuvarlanıpher yerigörebilmek vedünyaya izbırakmak isterdim.Parçalarım
kum olurdenizdegezinirdi, bense birkaya gibidimdik durup güneşinbatışının kendi
kumlarımdaki yansımasınıizlerdim.Tavsiyem: Kayaolun!
İzlediğimbir filmle kayaolmayıhayal etmekbirazkomik. Birevrendedövüşçü bir
kayaya daaşçıbir oyuncuolsamdaha daeğlenceli olabilirdi. Bunlarıdüşünüp kendi
hayatımıda senaryolaştırmakiyi hissettiriyor. Busenaryolardaki benolmayıbuevrende
gerçekleştirmem gerekecek. Belkidesonucunda kayaolabilirim. Emeklilikhayalim
Muğla’damutlu birkayaolarak köyetaşınıpdomates ekmek.Umarım herkesinbir güntek
amacı kayaolmakolur.
KAYNAKÇA
Kwan, Danieland Scheinert,Daniel. EverythingEverywhereAll atOnce,2022.A24. Film.",7.0,2.0,3.0,2.0
7636,"ÖLDÜRMEYEN ŞEY GÜÇLENDİRİR, PEKİ YA KAYBEDİŞLER?",,"39)
Varoluşumuzdan itibaren bir şeylere sahip oluruz; bir isime, bir anneye,
bir babaya ve bir yuvaya. Büyüdükçe sahip olduklarımız da artar, aile
bireylerinin yanına arkadaşlar eklenir, oyuncakları kırtasiye malzemeleri takip
eder, duygu hanesindeyse umut ve aşk yerini alır. Sahip olunan her varlık ve
hisse kaybetme korkusunu getirir yanında. Peki biz niye bu kadar çok korkarız
kaybetmekten?
Bugün bize ait olan şeyin ertesi gün de bizim olup olmayacağı şüphesi
dengemizi bozar çünkü. Evet, o aitlik hissiyatı bozar dengeyi. Alışmışızdır o şeyin
varlığına, yokluğunu düşünmeye elvermez beyin. Bu da ister istemez her bünyeyi
korkutur. Çünkü alışkanlıkları değiştirmek zordur. İnsan her ne kadar çeşitli
durumlara adapte olabilmesiyle ayrılsa da diğer canlılardan, bu adaptasyon her
zaman o kadar da kolay olmaz. Çünkü maddi manevi her kaybedişte, insan kendi
kendine kalır. Bir iç muhakeme yapması gerekir, uyum sağlayabilmek için
kendisini varlığına alışık olduğu şeyin yokluğuna alıştırmaya mahkum olur. Bu
yüzdendir ki kaybetmek korkutucudur.
Bu korkuyu kendim derinden hissettiğimden olsa gerek, insanı nasıl alt
üst ettiğini biliyorum. Hiçbir şeyin kalıcı olmadığını anneannem ve dedemi
kaybettiğim zamanda anladım. ""Dedesinin kuzusu mu gelmiş?"" diye beni sarıp
sarmalayan, gittiğim her yere peşimden gelen dedem ve bana yemek
yedirmekten beni giydirmekten hiç usanmayan anneannem bir anda erişilmez
olmuşlardı. İki hafta önce ziyaretlerine gitmeyi ders çalıştığım için ertelediğim
bir tanecik anneannem ve dedemi ziyaret etme hakkım artık yoktu. Bu da benim
ilk kaybım olmuştu, sarsılmıştım.
O ve ondan sonra yaşadığım her kayıpsa beni değiştirdi, bazısı eksiltti
bazısı arttırdı. İnsan her ne kadar kaybedişin her zaman son olmadığını;
umutsuzluğun, çaresizliğin elbet bir gün biteceğini bilse de bunu kabul edip
rasyonelce hayatına devam edemiyor maalesef. Bir gün kötü hislerin yerini
mutluluğun alacağını bilmek ne yazık ki mutlu olmaya yetmiyor. Buna rağmen
her seferinde tekrar aynı şeyleri yaşasa da insan, düştüğü gibi kalkmasını da
biliyor. Kayıpların da hayatın bir parçası olduğunu kabullendikçe hayatına
devam edebiliyor. Bazen mottoda olduğu gibi beni öldürmeyen şey güçlendirir
diyerek ayakta kalmaya çalışıyor. Öyle veya böyle bir şekilde insan teker teker
kayıpların üstesinden geliyor.
Bu kayıplar sıklaşıp silsile haline geldiğindeyse insan bir yerden sonra
kayıplara alışmaya başlıyor. İnsan kaybetmeye nasıl alışır ki? İnsanı yormaz mı,
tüketmez mi? Tek kaybedişte bile afallayan, yolunu kaybeden insan kaybetmeye
alışsa ruhsuzlaşır. Hayattan beklentileri azala azala yok olur. Kazandığı ve sahip
olduğu her yeni şeyde aidiyet hissini hissetmesi güçleşir, çünkü eninde sonunda
onun da elinden yitip gideceğini düşünür. Hiçbir şeye tam olarak sahip olamaz. Osahiplik duygusunu da artık hissetmediği için de artık bir korkusu olmaz;
hissizleşir, donuklaşır.
Birinin sizi özel olarak kaybetmeye alıştırmasıysa en zorudur şüphesiz.
Gerçekten karşı taraftan hiçbir beklentiniz kalmaz. Karşınızdaki kişiyi tanımaz
olursunuz, o kadar çok şeyi kaybetmişsinizdir ki artık varlıkla yokluğun bir farkı
kalmamıştır. Hayatınıza o noktadan sonra kim veya ne girerse girsin bir anlamı
olmaz çünkü yaşadıklarınız sizi her şeyin geçici olup elinizden bir gün
kayacağına inandırmıştır. Bazıları için bu korkusuzluk, umursamazlık bir şekilde
yenilmezlik gibi görünür, ama böylesine hislerden arınmış bir yaşamda
yenilmezliğe erişmek anlamlı mıdır ki? Kaybetmekten korktuğunuz bir şey yoksa
aslında gerçekten bir şeye sahip değilsinizdir ve bu sahipsizlik de insanı
insanlığından uzaklaştırmaz mı?
KAYNAKÇA
İşler, Nejat. Gerçek Hesap Bu!. Can Yayınları, 2016. Baskı.",10.0,4.0,3.0,3.0
5813,Kaan Çulha,,"21502706
Biz
Hayat inişlerle çıkışlarla dolu bir yol. İnişlerimize sebep olan olaylar ve insanlar; çıkışlarımızı
sağlayan, destekleyen etkenler toplamı başka bir deyişle. Her ne kadar kötü anlar yaşasak ve zorlu
dönemler geçirsek de kendimizi iyi hissetmemizi, yaşadıklarımızın geçeceğini bilmemizi sağlayan
insanlar ise bu etkenlerin başında geliyor. Hayatımda kendimi gerçekten çok şanslı saydığım birkaç
konudan biri arkadaşlık ilişkilerim ve kardeşten daha yakın dostlarım. Bu yazıda size bizi birbirimize
bağlayan, mutlu olmamızı sağlayan şeylerden ve mutluluktan bahsedeceğim.
Öncelikle mutluluk nedir? Çoğu felsefeye göre mutluluk yaşamımızdan aldığımız zevke
bağlıdır, başka bir deyişle hayatta kendimize koyduğumuz hedefleri yerine getirmek bizi mutlu eder.
İç huzurumuzu hayattan beklentimizi karşılayarak kazanırız, bu felsefeler bize hedefler koymamızı ve
bu hedefler için çabalamamızı öğütler. Kendi açımdan yorumlayacak olursam, gelecekte rahat bir
emeklilik için şimdiyi hiçe sayarak çalışmamızı ister, hedef koymamızı ve hedeflerimiz uğrunda
zorlanmamızı, hırslanmamızı ister. Peki bu hedeflere ulaşmak için harcadığımız yıllar?
Büyük ihtimalle insanların kendine ulaşamayacağı hedefler koyarak ömürleri boyunca şikayet
etmeden çalışmasını sağlamak için uydurulmuş bir yalandan ibaret bu mutluluk tanımı. Bir yıl, bir
hafta hatta dakikalar sonrasını bile görebileceğimizi bilmeden bir şirkete CEO olmak istemek, bir
projede baş mühendis olmayı düşlemek ve bunun için enerjimizin son damlasına kadar çalışmak, sizce
ne kadar mantıklı? Elbette yalnızca aylaklık ederek bir şeyler elde etmeyi beklemeliyiz demek
istemiyorum, sahi, “bir şeyler” elde etmek ne kadar önemli? Yetişkin hayatlarımızda kapımıza
yazılacak mevki için mutlu bir gençlik yaşamayı pas geçmek gerçekten acınası bir seçim değil mi?
Felsefe ne derse desin, mutluluk uzun vadeli değildir. Kalıcı mutluluğun hiçbir biyolojik veya
psikolojik açıklaması yoktur. Mutlu hissetmemizi sağlayan hormonlar, sinirler elbet yatışır. Kalıcı
mutluluğa en yakın şey ise ileriyi planlayarak değil günümüzü değerlendirerek yaşayabileceğimiz
küçük ve sık mutluluklardır. Peki buna neden değindim? Çünkü asıl anlatmak istediğim ileride sahip
olmak istedikleri ile değil şu an yanında ve elinde olanlarla mutlu olan bir arkadaş grubunun hikayesi.
En yakın arkadaşlarım Kutluğhan ve Beril. Aslında isim verip aklınızda tutmanız gereken yeni
bilgiler vermek istemezdim ancak yazı boyunca en yakınlarımı zamirlerle anlatmak içime sinmedi.
Kutlu ile beraber oynadığımız basketbol takımından, Beril’le ise lise üçüncü ve dördüncü sınıfta
gittiğimiz dershaneden tanışıyoruz. İki yakın arkadaşımı tanıştırırken ise kafamda bu kadar birbirine
bağlı bir arkadaş grubu olmamıştı; birbirimize bu kadar destek olacağımızı, en mutsuz anlarda
birbirimizi düştüğümüz bataklıktan çekip çıkaracağımızı bilseydim böyle bir grubu toplamak hayattaki
tek hedefim olabilirdi. Belki de bu kadar kenetlenmemizi sağlayan şey gerçekçi hayallere sahip
olmamız, mutlu olmak için emekliliklerimizi beklemememizdi.Kaan Çulha
TURK102-48
21502706
Yanlış anlaşılma olmasın. Anı yaşayalım diyerek dünyayı umursamayan, dersleri ve diğer
insanları önemsemeyen bir grup değiliz. Ancak etrafımızdaki insanlar gibi mutlu olmak için büyük bir
şirkette büyük maaşlarla çalışmayı beklemedik hiçbir zaman. Çok zor bir sınav senesi boyunca
bulduğumuz her boş vakitte Atakule’nin altındaki Botanik Parkı’nda kola içip çekirdek çitleyerek ders
çalışırken; beraber Cem Yılmaz filmleri izlerken ve Kızılay’da çay içecek bir kafe ararken yalnız beraber
olduğumuz için mutlu olduk. Çünkü mutluluk tam olarak böyle bir şeydir. Mutlu olmak için
planlayarak, düşleyerek ve onlarca yıl sonrası için çalışarak mutlu olabileceğimiz zamanları çalarız
yalnızca. Maddi mutluluğu hiçbirimiz önemsemedik, hatta çoğu zaman Botanik’te çekirdek
çitlememizin sebebi dışarı çıkıp fazla para harcamak istemememizdi, ancak bu durumdan şikayet
etmedik asla. Elimizdekiyle yetinebildiğimiz için, hayattan abartılı beklentilerimiz olmadığı için ve
tekrar tekrar söylemek gerekirse en zor anlarımızda birbirimize sahip olduğumuz için mutluyduk, hala
her bir araya gelişimizde ne derdimiz olursa olsun eve gitmek için bindiğimiz dolmuşa mutlu biniyoruz
hep beraber.
Hayat inişlerle çıkışlarla dolu bir yol. İnişlerin sebebi ne olursa olsun, çıkışıma bir şekilde
sebep olan bu insanlara sahip olduğum için kendimi hep şanslı saydım. Küçük hedeflerimize rağmen
büyük yerlere gelirsek eminim birbirimizi insanlara anlatırken gurur duyacağız. Gelmesek bile yine
beraber olup mutlu olacağız!Kaan Çulha
TURK102-48
21502706
Kamera Arkası",9.0,3.0,3.0,3.0
8190,Bengisu Suna,,"Yıldızlarla aramda çok özel bir bağ olduğuna inanırım. Yeri doldurulamaz bir
bağ. Var oluşuma kadar uzanan bir bağ. Sanki genlerime, tüm benliğime kadar
işlenmiştir yaradılışım esnasında. Bu inancımın altında, onların bende
uyandırdığı eşsiz duygular yatar. Gece gökyüzüne bakıp yeryüzünü çevrelemiş o
karanlık örtüyü süsleyen parlak noktaları gördüğümde içim kıpır kıpır olur.
Küçük bir çocukmuşçasına heyecanlanırım, daha doğrusu tıpkı küçük bir
çocukken kapıldığım heyecana kapılırım. Gözlerimi alamam yıldızlardan.
Kafamı yukarı kaldırmaktan boynum ağrır, omuzlarım acır fakat farkına bile
varmam. Hipnotize olurum. Karşı konulamaz bir çekim hissederim gökyüzüne
doğru. Yıldızların beni çağırdığını duyarım, yalnızca benim duyabileceğim bir
şekilde adımı fısıldadıklarını…
En zevk aldığım aktivite, yere uzanıp yıldızları izlerken uzun uzun sohbet
etmektir. Bazen de kendi kendime konuşurum yıldızlara karşı. Yine de hiçbir
zaman yalnız hissetmem, çünkü onların beni her zaman dinlediğini bilirim.
Yalnızca dinlemekle kalmaz, aynı zamanda yol da gösterirler bana. Yanlış
anlaşılmasın, Kuzey Yıldızı’nın üstlendiği gibi bir rehberlikten bahsetmiyorum
elbette. Yıldızlarla baş başa olmak, çizmek istediğim yola karar vermeme
yardım eder. Mantığımın ve duygularımın ötesinde, sezgilerimin sesine kulak
vermemi sağlar. Bu yüzden ne zaman bir çıkmaza düşsem, ne zaman kendimi
çaresiz hissetsem onlara koşarım. Bilirim ki onlar kendi yolumu bulmamda bana
öncülük edecekler.
Henüz 6 yaşımda iken, doğum günü hediyesi olarak ne istediğim sorulduğunda
hiç düşünmeden ‘‘teleskop’’ dediğimi dün gibi hatırlıyorum; onun sayesinde
yıldızları, elimi uzatsam dokunabileceğim yakınlıkta görebileceğimi sanmıştım.
16 yaşıma girer girmez yaptırdığım yıldız dövmesinin hikâyesini de hep
hatırlayacağım; onun sayesinde artık yıldızları sadece gece değil, her an
yanımda hissedebileceğimi düşünmüştüm. Bir gün, uzak galaksilerin birinde
yeni bir yıldız keşfetmeyi hayal ediyorum; onun sayesinde benim adımın da
sonsuza dek gökyüzünde yaşayacağını umuyorum.Beni tanıyan her insan, yıldızlara olan düşkünlüğümü bilir. Yıldızlarla ilgili bir
şey gördüklerinde akıllarına ben gelirim, en azından bana öyle söylerler.
Gecenin Işıltılı Örtüsü de en yakın arkadaşımın hediyesi olan, geceleri balkonda
okurken kendimi yıldızların arasında süzülüyormuş gibi hissettiğim bir kitaptı.
Bu hisle beraber farkına vardım ki, tek bir dilek hakkım olsaydı gerçekten de
yıldızların arasında süzülebilmeyi dilerdim. Göz kamaştıran güzelliklerini
yakından görebilmeyi, yakıcı sıcaklıklarını tenimde hissedebilmeyi…
Takımyıldızları arasında seke seke dolaşabilmeyi, ellerimle biçim vererek yeni
takımlar oluşturabilmeyi dilerdim.
Dürüst olmak gerekirse, sözlerimin kulağa pek de akılcı gelmediğinin
farkındayım. Bir insanı karşıma alıp bunları anlatmaya çalışsam, deli damgası
yemem oldukça olası. Bu yüzden kimseye tam anlamıyla ifade edemem
kendimi, yalnızca zihnimden ve ruhumdan geçenleri yazıya dökmeye çalışırım
ara sıra, tıpkı şimdi denediğim gibi. Normal olan da bu değil midir zaten?
İnsanın en büyük tutkusu; onu en çok heyecanlandıran, kelimelerin kifayetsiz
kaldığını düşündüren, başkalarına kendini ifade etmeye dilinin el vermediği,
tabiri caizse uğruna kafayı sıyırdığı şeydir. Benim en büyük tutkum ise
yıldızlardır.
Benim için; yıldızlar sadece gökyüzünü değil, ruhumu da aydınlatır. Yıldızların,
sonsuz uzaklıkta olsalar bile, zifirî karanlığı delip geçerek yılmaksızın ışık
saçmaları bana ilham verir. Onların karanlığa aldırmayan güçlü ışıltılarını
gördüğümde kendimde de o gücü bulurum. En karanlık gecelerin bile yıldızlar
tarafından aydınlatıldığını bilmek, en zor dönemlerimden en parlak şekilde
çıkacağımı bana hatırlatır. Bedenimin her bir zerresinin çok çok uzaklardaki
yıldızların tozlarından oluştuğunu bilmek, bana yıldızlarla bağımı iliklerime
kadar hissettirir.
Kaynakça
Clark, Stuart. Gecenin Işıltılı Örtüsü-Yıldızlar İnsanlık Tarihimize Nasıl Yön
Verdi? Düşbaz Yayınevi, Nisan 2022.",10.0,4.0,3.0,3.0
316,Elif Teceren,,"Gidiyorum buralardan, kimsenin bilmediği o yere gidiyorum. Büyüklerin “Gitme, geri
dönemezsin.” diye nasihatler verdiği o yere gidiyorum. Gidiyorum buralardan, turuncu bir
sabah yanık kalemim ve kâğıdımla gidiyorum. Herkesin hatırına gelince bir bilinmezlik
çıkmazı yaratan o yere gidiyorum. Ta yolunun başından portakal çiçeklerinin kokusuyla
birlikte kulak zarınızı şenliğe davet eden o masumiyet gülüşlerinin olduğu o yere gidiyorum,
ölüme.
En büyük dostumuzdur ölüm bizim. Neden ondan korkar, kaçarız, adı geçtiğinde buz
kesilip dururuz? Ölüm değil midir, bizi acının, kaybetmenin olmadığı o tek ülkeye götüren;
ayrılanları buluşturan, küsleri barıştıran? O değil midir, anayı yavrusuna tekrardan
kavuşturan? Bir turuncu sabah daha tanrılarımızın sorgusu başlamadan gelir yatağımıza,
girer koynumuza usulca. Okşar saçlarımızı bir ana gibi, öpüp koklar bedenimizi bir yâr gibi.
En nihayetinde, dudağımızı pembeleştirir, sulu ve anaç bir sıcaklıkla ve fısıldar içimize “ebedî
uyku”nun sözcüklerini. O pembe dudak lâle döner, o lâl kana. Ağıt dansını eder kan
bedenimizin üzerinde, akıtır yaşlarını o turuncu sabaha ve son bulur ölümün türküsü o
kırmızı sabahla.
Kaçıyorum buralardan, her köşesini görüp ezberlediğim bu yerden kaçıyorum.
Büyüklerin “Başka çare yok, gidemezsin.” dedikleri bu yerden. Kaçıyorum buralardan, bana
bir turuncu sabahı ve bir kalemi, kâğıdı çok gören bu yerden. Herkesin hatırına gelince
nefeslerini daraltıp çalan bu yerden kaçıyorum. Ta yolunun başından portakal çiçeklerini
solduran, masumiyeti beş paralık eden bu yerden kaçıyorum, kendimden.
“her şiir
bir intihar
sana geldim/doğur beni” (Sezer, 85)
Doğur beni ey ölüm! Yeniden doğur beni, doğur beni ki bitsin artık bu çile, ulaşayım o
turuncu sabaha, koparayım o portakalı dallarından, duyayım artık o masumiyet çığlıklarını.
Bakıyorum etrafıma, kalmamış artık bir hesabım bu hayatla; bitirmişim tüm şiirlerimi,
yitirmişim sevdiklerimi, tüketmişim masumiyetimi orada burada. Gel artık yatağımı, gir
koynuma, fısılda “ebedî uyku”nun türküsünü. İç kanımı yudum yudum, tüket o lâli. Ey ölüm,
doğur beni!
Ölümdür benim en büyük dostum, kin ve tütün dolu bir vagonda vuku bulan şafağım.
Ebedî uykusunun sevdası ve özlemiyle yanıp tutuşur içim, bir çocuk gibi zıplatır beni oradan
buraya, hayaliyle. Lâlimin şifası, benim de yârimdir. Nereden gelir bu hasret? Yoksa benim
bile haberdar olmadığım karşılaşmamızın hatırı mı vardır derinliklerimde? O yüzden midir,
düşüyle dünyaların benim olması hissiyatı? Ama bilirim, ölümdür benim en büyük dostum,
yoldaşım, kurtarıcım.“ağlamaktan geliyorum
kayanın yosun koynundan
korkuyla koparılmış bir taş
gibiyim. Kim fırlatmışsa
şehrin gözbebeğine” (Sezer, 214)
Bir sabaha uyanıyorum, turuncu bir havaya. Başı sonu belli olmayan bir yolun
ortasına uyanıyorum. Bakıyorum etrafıma, elimde yanık bir kalem ve bir kâğıt; yanımdaysa
portakal çiçeği kokulu annem, camın aralığından içeri giren hırçın rüzgârla uçuşan saçları
selamlıyor beni, “hoş geldin” diyorlar. Bir soru geliyor dudağımın ucuna, cevabı şimdiden
içimi kıpır kıpır eden; çıkıyor dudaklarımın arasından ve yankılanıyor o portakal çiçeği kokulu
turuncu sabahın içinde: “Varmadık mı anne?”.
Gidiyorum artık buradan, kaçıyorum her şeyden. Gördüğüm her şeye veda ediyorum
içimden ve teşekkür ediyorum hepsine, durakta bana eşlik ettikleri için. Son kez öpüyorum
sevgilimi, bırakıyorum onu olmamış çocuğumuzun ismiyle baş başa. Veda ediyorum tüf
kokulu evci sarılara ve bırakıyorum kendimi portakal çiçeği kokulu turuncuya. Son kez
sarılıyorum o vefasız babama, son kez dolduruyorum yüreğimin içini dostlarımın
kahkahalarıyla ve son kez izin veriyorum o içimdeki canavarın beni ele geçirmesini.
Bakıyorum etrafıma, kalmamış artık bir hesabım bu hayatla; bitirmişim tüm şiirlerimi,
yitirmişim sevdiklerimi, tüketmişim masumiyetimi orada burada. Ey ölüm, geliyorum bekle
beni ve soruyorum o turuncu sabaha: “Daha varmadık mı anne?”.
KAYNAKÇA
Sezer, Çiğdem. Aramızdan Hayat Geçti. Everest Yayınları, 2023. Baskı.",9.0,3.0,3.0,3.0
5901,Doğa Tuna,,"Önümüzdeki 25 gün, hayatınızın son günleri olsaydı ne yapardınız? Buna benzer
sorular size yöneltilmemiş olsa bile pek çok kez duymuşsunuzdur. Bazı hastalar için bu
durum gerçek olsa da geri kalanımız genel olarak ortalama bir ömür süreceğiz. Peki
gerçekten de bu sizin son ayınız olsa, kalan zamanınızı nasıl geçirirdiniz? Cevap genelde
hep aynı. Şu anda ne yapılıyorsa bırakıp yapabildiği kadarıyla hayallerini
gerçekleştirmeye çalışacağını söylüyor herkes. Madem içinde bulunduğumuz durumdan
memnun değiliz, madem istediğimiz hayatı yaşamıyoruz öyleyse biz ne yapıyoruz?
Neden hayallerimizi erteliyoruz? Ya birçok hayatımız olduğunu ve olacağını düşünüyoruz
ve bu yüzden “Aman bu hayatı da böyle yaşayıverelim” diyoruz ya da… Açıkçası başka
bir sebep aklıma gelmiyor ve diğeri de kafama yatmıyor. O zaman bir kez daha aynı
soruya geliyorum: Neden böyle yapıyoruz?
Bugünümüzü öylesine gelişi güzel yaşamamız ilerde çok mutlu olmak için aslında
ama o “ilerisi” bir türlü gelmiyor. Ortaokuldayken lise için isteklerimizi
gerçekleştirmeden sadece derslere yoğunlaşıyoruz, iyi bir lisede okumak ve orada
istediklerimizi yapabilmek için. Aynısı lisede de oluyor. “Üniversiteye geç rahatsın”,
“Üniversitede her istediğini yaparsın” sözleriyle lise yıllarımız da geçiyor derslerle, yine
isteklerimizi ileriye erteleyerek. Sonra üniversiteye geliyoruz, aynısı burada da var.
“Üniversiteye geçince şöyle yapacağım, bunları bunları yapacağım” diyoruz ama yine
sınavlardı ödevlerdi erteliyoruz. Akademik başarımız hep daha öncelikli, çünkü
mesleğimizi belirliyor ve hayatımızın geri kalanında onunla olacağız, iyi olması çok
önemli. Üniversite de bitti, sırada hangi bahane var? “Hele bir işe gireyim de …”, “İyi
para kazanmaya başlayınca dünyayı gezeceğim”, “Askere gidip geleyim ondan sonra”,
“Çocuk büyüsün hele bir…”, “Emekli olduktan sonra şunu yapacağım”. Bunları diye diye
50 yaşına geliyoruz. Bu sefer de hayallerimizi gerçekleştirecek gücü, enerjiyi
bulamıyoruz kendimizde, gençlere öğütler vermeye başlıyoruz “Aman gençken
yapabildiğini yap” diye. Bir şeyi gerçekleştirmek için gelen motivasyonumuz, eğer
harekete geçmezsek 15 saniye içinde yok olurmuş. Hayallerimize de böyle mi oluyor?
Sonsuz zamanımız varmışçasına hayal kuruyoruz daha doğrusu hiç ölmeyecekmişçesine
hayallerimizi erteliyoruz.
Bir tanecik hayatımız var ve her geçen saniye bizi bu hayatın sonuna daha da
yaklaştırıyor. Tam şu an bu yazıyı okurken bile en azından bir dakikanız eksilecek, tabii
şimdi okumayı bırakmazsanız. Eğer doğduğumuz anda bir taksimetre başlasaydı ve
yaşadığımız her an para yazsaydı büyük olasılıkla ya insan nesli tükenirdi ya da birazdaha dolu dolu geçirmeye çalışılırdı bu zaman. İnternetiniz varsa çok büyük bir ihtimalle
şöyle bir şeyi görüp okumuşsunuzdur: Eğer her gün size 86400 lira verilseydi ve
biriktirme hakkınız olmasaydı o parayla ne yapardınız? Söz konusu maddiyat olunca
hepimiz elimizden geldiğince tutumlu harcarız paramızı. İstediğimiz ve değecek şeylere
para vermeyi tercih ederiz, bir daha asla işimize yaramayacak veya sevmediğimiz şeylere
vermektense. Oysa zamanımız paramızdan daha kıymetli değil mi? Her geçen gün
hayatımız kısalıyor ve biz bu zamanı bomboş geçiriyoruz. Bize hiçbir yararı olmayan
şeylerle ilgilenmekte hepimiz ustayız veya hoşumuza gitmeyen işlere tahammül sınırımız
o kadar yüksek ki asla sınırlar zorlanmıyor. Sevmediğimiz bölümleri okuyoruz,
sevmediğimiz insanlarla vakit geçiriyoruz. Sanki mecburen yaşıyoruz.
Leonid Andreyev’in Şeytan’ın Günlüğü adlı kitabında da taksimetre gibi bir
benzetme var. “Aynı anda hem yaşama hem ölüme olan uzaklığı sayan o keskin, yüksek
tık sesi” diyor Şeytan, kalp için. “İnsanlar her yanı ölçüp saymayı severler, anladım da,
yaşamın yitip giden her bir saniyesine sihirbaz titizliğiyle eşlik eden bu sayacı
bağırlarında nasıl taşıyabilirler?” diye de ekliyor Leonid Andreyev Şeytan’ın ağzından.
Şeytan için kalp, yavaş yavaş ölüme yaklaştığımızı bize sürekli hatırlatıyor ve bu ona göre
yeteri kadar ürkütücü bir durum. Aslında gerçekten de haklı. Eğer alışmamış olsak biz de
korkabilirdik. Bazen kalbimiz olağan dışı ve genelde de daha hızlı attığında öyle net
duyarız ki, bu ses bile başlı başına durumun normal olmadığını anlatır bize. Korkunç bir
yanı olmasının yanında heyecanlı ve biraz da zevklidir bu durum. Korku filmine gitmek,
lunaparktaki oyuncaklara binmek veya daha da ötesi ekstrem sporları yapmak bu yüzden
iyi hissettiriyor kendimizi. Canlı hissediyoruz. Demek ki normalde böyle hissetmiyoruz,
ne acı.
Günlük hayatın koşuşturmacasına o kadar kaptırıyoruz ki kendimizi sayacın
işlediğini unutuyoruz. Bazı şeyler o kadar sıradanlaşmış ki hayattan zevk almıyoruz hatta
yaşadığımızı bile unutmuşuz. Oysa tüm kötülüklere rağmen bile o kadar çok güzellik var
ki. Duomo di Milano’ya bakıp da büyülenmemek, klasik müzik dinleyip de hayran
olmamak, uçsuz bucaksız denize bakarken rahatlamamak, gece ya da gündüz fark
etmeksizin gökyüzüne bakınca aslında hiçbir şeyin o kadar da büyük olmadığını
düşünmemek mümkün değil. Daha bir sürü mümkün olmayan şeyleri sayabilirim ama
demek istediğim şey istediğimiz her zaman her yerde bir güzellik bulabilir ve hayatımıza
az da olsa renk katabiliriz.
İnsanların belirlediği doğrulara veya yanlışlara göre yaşamayın. Kendi istediğiniz
gibi yaşayın. Tek hayatınız var ve o da şu an yaşamakta olduğunuz. Belki inançlarınız
gereği “gerçek” yaşamın daha sonra geleceğini düşünüyorsunuz ama bir garantisi yok,
doğru olup olmadığını kimse bilmiyor. Onun yerine sahip olduğunuz hayatınızı daistediğiniz gibi yaşayın, eğer olacaksa diğerini de. Hayallerinizi ertelemeyin çünkü sayaç
sürekli çalışıyor.",10.0,4.0,3.0,3.0
3574,“HİÇ” OLSAYDIN?,,"ilk defa kavramın arka planını sorguladığımda on dört yaşındaydım, yani bundan yaklaşık altı sene
öncesiydi. Eyüp’te dolaşırken kulağım bir vaaza takılmıştı. Vaazı veren kişi “Sonu tahmin
edemeyeceğin kadar kötü bir sona rağmen yaşamayı mı yoksa bu sonla karşılaşmamak için hiç var
olmamayı mı tercih edersin?” şeklinde bir soru sormuştu dinleyenlere. Sonrasında ise yaratılmanın
çok büyük bir lütuf olduğundan, sonu ne olursa olsun -tahmin edebileceğiniz üzere seçeneklerimiz
cennet ya da cehennem idi vaazı veren kişiye göre- bir hayat sürmenin her şeye değeceğinden
bahsetmişti. Tam olarak o anda hiçlik duygusunun nasıl olabileceğini hayal etmeye çalışmıştım. Kısa
bir düşünme ile hemen sonuca ulaşamamam ve kafada soru işaretlerinin çokça kalmasıyla, hiçliğin
ciddiyetle sorgulanması ve düşünülmesi gerekilen bir mevzu olduğu anladım. Bu sefer işin ciddiyetini
kavradıktan sonra insanlara aynı soruyu sormaya ben başladım. Kimilerine sadece bir defa, kimilerine
ise farklı şartlar altında olmak üzere defalarca... Aldığım cevap bir iki istisna dışında “Evet, sonu ne
olursa olsun var olmalıyım!” idi. Benim tercihim ise “Kötü bitme ihtimali varsa neden bu riske gireyim
ki?” şeklindeydi ve hâlâ da öyle. Aldığım cevaplardan sonra insanların neden “hiçlik”e karşı olduklarını
düşünmeye başladım. Sonunda fark ettim ki insanlar düşünemedikleri ya da hayal edemedikleri
şeylerden korkuyorlar ve bu korkularına yenik düşme durumu da psikolojik olarak onları ters tarafa
atıyordu. Sonrasında ise çoğunluğun sahip olduğu “hiçlik korkusu” hakkında düşünmeye başladım.Zweig’ın Satranç adlı eserini okurken oradaki “hiçlik” kavramından çok etkilendim açıkçası.
Dr. B.’nin bulunduğu durum resmen yaşam içinde bir “hiç” olmaktı. Daha farklı bir deyişle: Varsın ama
aslında yoksun. Fiziken ve ruhen var olup, kimsenin bunu bilmemesi ne kadar güç bir durum! Hayal
etmesi benim için bile imkânsıza çok yakın! Durumu kendi üzerimde düşündüğümde diğer “hiçlik”ten
korkmadığım derece, bu “hiçlik”ten o derece korktuğumu anladım. Hatta şunu iddia ediyorum,
korkmayacak insan yoktur kesinlikle. Bir insana yaşamı tattırıp, sonrasında ise onu bir “hiç” olarak
yaşamaya zorlamak, o kişiye yapılabilecek en kötü şeydir büyük ihtimalle. Kişinin kafayı yemesi,
şizofrene bağlaması, defalarca intihara yeltenmesi -ki bence intihar o şartlardaki birisi için en büyük
armağandır- kaçınılmazdır. Ne kadar azimli, iradeli ve inatçı olduğunun bir anlamı yoktur bu
durumda! Her şeyin bir sınırı olduğu gibi, senin de pes etmeyi istediğin bir an elbette gelecek. Asla
yeni bir şey öğrenemediğin, kendini geliştiremediğin, dışarıda var olduğunu bildiğin insanlarla
iletişime geçemediğin bir durum, ne kadar da korkunç! Geçmişini bir, iki, üç hatta belki on defa
yaşayacaksın fakat bir zaman sonra sıkılacaksın. “Yaşama” kavramını özlemeye başlayacaksın çünkü
ruhun ve bedenin daha önceden tatmıştır bu hissi. Elinden emziği alınan ağlayan bir bebek misali, her
şeyin hayatından bir daha geri verilmemek üzere alınacak. Bebeklerin ağlamak için dermanları
kalmadıktan sonra uyumasına benzer şekilde sen de artık ağlayamayacaksın çünkü gözyaşlarını
akıtacak hâlin kalmamıştır. Herkes gibi “uyku”yu istemen en doğal hakkındır, değil mi?
Aslında açıkça söylemek gerekirse o şartlar altında olan birisini fiziken gözlemlemek, onun
psikolojik analizini yapmak isterim. En azından bu konu hakkında yapılan deneylerin kasetlerini
izlemekle ve sonuçlarını okumakla da yetinebilirim şimdilik. Keşke bu uğurda kendini benim için feda
edebilecek bir deneğim olsa ya da olabilse.
Enes KAVAK",9.0,3.0,3.0,3.0
5881,TURKUAZ TONLU ANILAR,,"vazgeçilmez anılarını sevmek. İnsanlar kendileriyle bağdaştırdıkları bu huzurlu yerleri nasıl seçerler?
Ne gibi faktörler rol oynar kişinin bir şehri gerçekten delicesine sevip kendini sürekli orada hayal
etmesinde? Genel bir cevap verilemez bu soruya, sübjektiftir nedenler. Benim sübjektifliklerimse
Çanakkale’ye bağlı bir köy olan Güzelyalı’mdaki izlerimden doğuyor.
Her insan sever sahip oldukları şeyleri abartı güzelliklerle anlatmayı ama kimse de sanmaz
mübalağa ettiğini. Bilmiyorum huzurlu yerimi anlatırken benim de acaba abartanlar arasında olup
olmadığımı. Aksine gördüğümü gördüğüm gibi, duyduğumu duyduğum gibi ve hissettiğimi hissettiğim
gibi aktardığım için düşünmüyorum öyle olduğunu. Güzelyalı’ya girerken sizleri karşılayan mandalina
ağaçlarını ve onlardan yayılan sıcak, taze kokularını anlatırken sanmıyorum ki abartıyorum. Çok
uzakta olduğumda bile aklıma gelmesiyle yüzüme gülücük kondurup beni sarmalayan bir görüntüyü
nasıl abartabilirim? Hafif esintisiyle teninizi yalayan ve usul usul kıyılara vuran dalgalarının çıkardığı
yumuşak seslerle ruhunuzu dinlendiren denizini ne kadar büyütebilirim? Büyütemem, öyle
düşünemem. Huzurlu noktası kaçış noktalarıdır insanların. Her şeyin yolunda gittiğini ya da
düzeleceğini hissettiğiniz yerlerdir ve bunu basitçe büyütülmüş bir fenomen olarak görmek
istemezsiniz, isteyemezsiniz.Güzelyalı’da Kış Güneşi, Çanakkale
Kişiye özel anlamlar barındıran huzur yerlerinin başkasından saklanılması fikrine
katılmamaktayım. Bu yerleri sadece kendinize bağlı isteyebilirsiniz, gerektiğinde uzaklaşmak için de
kullanabilirsiniz; fakat insan sosyal bir canlıdır. Böyle yerleri sürekli kaçmak için kullanırsanız, sizin
mutluluk alanınız önünde sonunda size her şeyin yolunda gitmediğini vurgulayan hapishanelere
dönüşecektir. Bu olayın önüne geçmek için çok sevdiğinizi, çok sevdiklerinizle paylaşmalısınız.
Güzelyalı’mın; güneş tepedeyken altında içeceğinizle güneşlendiğiniz, güneş gidince de ateş başındaarkadaşlarınızla derin sohbetlere daldığınız, köpeğinizle denize girip ardından bir ucundan öbür ucuna
koşuşturduğunuz geniş kumsallarını başkalarıyla tanıştırırken bir huzursuzluk hissetmediğimi
düşünmeyin. Paylaşmanız gerektiğine dair bu kadar net konuşmamın sebebi geri dönüp baktığımda
yaşadıklarım. Arkadaşlıklarınızın olduğundan daha çok güçlenmesini, ailenizle yaşadığınız
unutulmayacak anılara yenilerini ekleyebilmenizi, sevdiğinize yıldızları rahatça sayabildiğiniz bir
gökyüzü altında içinizi rahatça dökebilmenizi sağlar böyle yerler. Bu yaşanmışlıklar ve anılar değil
midir zaten huzuru sağlayan? Korkmamalıdır o yüzden kişi açabilmekten özelini onu sevenlere karşı,
çünkü bilmelidir ki cesurluktur onun saadetini yükseltecek.
Yüzümde gecenin nefhasıyla, arabada açtığım sakin bir müzikle ve burnumda, denize karşı
kurulmuş balık restoranlarından yükselen rakı-balık kokularıyla az dolaşmamışımdır sokaklarında
Güzelyalı’nın. Bu yalnız gezileri çoğunlukla hayatımdaki zorluklara borçlu olurdum. Ne zaman
boğulmuş gibi hissetsem atardım kendimi denizin kıyısındaki o tek banka. Sigaramı yakar ve kendime
yaşantımdan küçük bir ara sunardım. Kaçar çünkü bazen herkes, yorulur ve bitmiş hisseder, bulamaz
kendisinde sürekli mücadele edecek gücü. Devam edebilmemiz için bize lazım olan kendimize
sunduğumuz aralar değil de nedir? Her gün monoton ve hızlı bir şekilde ilerleyen hayata ayak
uydurabilmemizin çözümü bir adım geri atıp uzaktan incelemek değil midir? Evet, öyledir. Kendinizi
en iyi hissettiğiniz yerde yapmayacaksanız, orada bulmayacaksanız yeniden kendinizi nerede
yapabilirsiniz ki bunları?Güzelyalı’da Güneşin Batışı, Çanakkale
Bilindik bir söz vardır, insan elindekinin değerini kaybedince fark eder. Benim içinse bu
Çanakkale’den kalkıp Ankara’ya gelmemle başlamıştı. Rahatlık bölgemi bırakıp hayatımı başka bir
yöne yönlendirince anlamıştım turkuaz tonlu Güzelyalı’nın bendeki yerini. Yokluğunu sık sık
hissettiğiniz şeyleri özlersiniz. Daha önce hiç gitmediğin bir şehre gidince, tanımadığın kültürdeki
insanlarla tanışınca daha çok arıyor insan huzurlu bulduğu ve güvendiği yerleri. Fakat zaman akıcıdır
ve bahsetmiş olduğum gibi sizi âşık eden yerin kendisi değil sizde bıraktığı anılardır. Nasıl ben
akşamları iskeleden denizine atladığım Güzelyalı’ya böyle vurulduysam, eminim ki -ne kadar yerini
alamayacak olsa da- evim dediğim başka yerler, başka insanlar ve başka anılar da olacaktır. Çünkü altı
üstü sürekli değişen bir benlikten oluşmaktayız ve biz daha çıkacağımız turkuaz tonlu serüvenlerin
başındayız.
Burak Kaan Türker
KAYNAKÇA
Güzelyalı’da Kış Güneşi, Çanakkale. Yazarın kendi çektiği fotoğraf. 26 Ekim 2018Güzelyalı’da Güneşin Batışı, Çanakkale. Yazarın kendi çektiği fotoğraf. 21 Aralık 2018",9.0,3.0,3.0,3.0
7897,Pınar Baygül,,"Hatıralarımız, zihnimizin matruşka bebekleri gibidir. Nasıl bir matruşka bebek farklı
büyüklükte başka matruşka bebekleri saklarsa içinde, hatıralarımız da öyle saklarlar birbirlerini.
Önce bir bebeği alıp koyarsın zihnindeki masaya ve açarsın içini. Bir de bakarsın ki sevdiğin, ya
da nefret ettiğin herhangi bir kişi çıkıverir içinden. Onun içinden yaşanmışlıklar, yaşanmışlıkların
içinden hislerin ve hislerinin içinden de gittikçe küçülen mantığın çıkar. Matruşka bebeklerin,
zihnin yalnızca misafir geldiğinde açılan tozlu vitrininde unutulup tozlandıkları sanılsa da, bir
matruşka bebeği eline alıp üzerine bir kez üflemen yeterlidir. İçini açmaya cesaret edersen,
bebeğin üstündeki tozun zamanın onu uykuya yatırmak için kullandığı basit bir battaniye
olduğunu ve içindeki her şeyin hâlâ ne kadar canlı kaldığını görebilirsin.
Matruşkaları anlamak içinse kırmızıyı iyi bilmek ve anlamak gerekir. Çünkü kırmızı
devrimin rengidir. İsyanın, tehlikenin, aşkın ve tutkunun rengi... İşte bu yüzden içi süprizlerle
dolu olan her şeyin kırmızıdır rengi. Tıpkı matruşka bebekleri gibi... Tıpkı hatıralarımız gibi...
Bazen, sen çağırırsın kırmızıyı ve izin verirsin afacan bir çocuk gibi yüzünü boyamasına.
Bazense, o seni bulur ve hiç beklemediğin bir anda küçük bir kağıt kesiğinin içinden çıkıverir
karşına. Kimi zaman beyninde tepişir düşünceler ve vakitsiz uykundan ederler seni. Vefalıdır
kırmızı, pencerenden odana sızıp eşlik eder sana yeni güne başlarken. Derin düşüncelere dalarsan
dikkat! Kırmızıdır derinliğin rengi. Ve hatırlamak geçmişi, hayallerini kanatırcasına...
Ferzan Özpetek'in İstanbul Kırmızısı'nı okuduktan sonra insanoğlunun hem kırmızıya ne
kadar düşkün olduğunu hem de ondan ne kadar kaçmak istediğini bir kez daha anlıyor insan.
Mesela, herkesin hayatında kurtulmak istediği ancak dönüp dolaşıp kendisini orda bulduğu
şehirler ve bu şehirlere sinmiş anılar var. Üstelik, seni bir gölge gibi takip ediyor bu anılar ve
nasıl ki güneşin doğarken hissettiği neşe ile batarken hissettiği hüzün başka tonlarıysa kırmızının,
insan anıları da öyle başka tonlarda. Örneğin, aşk ateş kırmızısıdır ve yakar ona dokunanı.
Bencillik, derinlerinde bir parça siyah barındırır ve bundandır bordoya kaçıp sığınışı. İstanbul
kırmızısınınsa bir karşılığı yoktur renk paletinde çünkü o, bütün kirlenmiş duyguların,
kaçılamayan mazinin, suçlu zevklerin ve eşitsiz adaletin karışımıdır.
Bense, kitabı okurken bir ucu benim boynuma diğer ucu yelkovana geçirilmiş bir urgan
gibi hissettim kurguyu. Sanki astılar beni saat herhangi bir sayının buçuğunu gösterirken.
Yelkovan akrebe yetişmek için acele ettikçe ayaklarımın altından yavaşça kaydı dünya. Şu
meşhur klişedeki gibi tüm yaşantım geçti gözlerimin önünden. Hüzünlerimi gördüm;
sevinçlerimi, kıskançlıklarımı... Dostlarımı gördüm; seksek oynadıklarımdan başlayıp âşık
olduklarıma kadar. Ve aldattığımı gördüm aldanırken. Gerçek bir ölümde karanlıklar içinde
beyaz bir nokta görürmüş insan. Belki de benim tek farkım, ufuktaki kırmızı noktaya odaklanmış
olmamdı.
Bazı kitaplar okurken boğazında kalır insanın. Üstüne ne okusan ne izlesen geçmez
kursağından. Sanırım, İstanbul Kırmızısı boğazımda düğümlenen ve bir türlü yutamadığım bir
lokma son günlerde. Şu satırlarda kullanmak için seçtiğim kelimelerden başlamak üzere, adım
adım geçmişe gidip hayatımda aldığım kararları sorgular oldum. Neden kavga ettim oda
arkadaşımla dün? Neden geldim bu gri ve İstanbul'un ünü altında ezilip egosunu diplomasiyleşişirmiş şehre? Peki ya neden bırakmışım hayatı sorgulamayı, ve neden korkmuşum geçmişin
kapımı tıklatmasından? Halbuki geçmiş kırmızının hangi tonu olursa olsun güzelliği
yaşanmışlığından geliyormuş. Oysa gelecek, okyanusta bir tuz tanesi.
KAYNAKÇA
.Özpetek,Ferzan. İstanbul Kırmızısı. Can Yayınları. 2017",9.0,3.0,3.0,3.0
5639,Ali Sami SEÇKİN,,"Son yıllarda bakıyorum da neredeyse bütün “gelişmiş” toplum fertlerinde inanılmaz bir yalnızlık
problemi var gibi. Problem dediğime bakmayın çoğu insan bunu dert edinmiş değil. Onlar sadece hayatta
kalmak için gerekli temel ihtiyaçlarını karşılamaya çalışıyorlar. Fakat bunu yaparken ne bir sosyal iletişim
içerisindeler ne de bu yönde bir çaba gösteriyorlar. Hepsi kulaklıklarının onlara fısıldadığını dinleyip,
ekranlarında beliren bildirimleri okuyorlar. Günaydın kelimesinin nasıl bir ses çıkardığını unutmuş haldeler ya da
teşekkür ederim demenin aslında o kadar da zor ve uzun olmadığını. En son ne zaman bir yabancı ile
merhabalaştılar acaba? Bu kadar gaddar olduğuma bakmayın, ben de o insanlardan biri sayılırım. Aslına
bakarsak, hepimiz bir ölçüde onlardanız. Günlük koşuşturmaca içerisinde diğer insanlarla konuşmaya vaktimiz
yok, yetiştirmemiz gereken onlarca, yüzlerce iş var. Bu işlerin arasında kim tanımadığı birine merhaba demek ile
vakit kaybetmek ister ki? Yani her gün 10 kişiye merhaba desek, her biri 5 saniye sürüyor olsa, yılda 365
günden, 10x5x365=18250. 18250 saniye! Yani 304 dakika! Yani 5 saat! Bir yılda 3650 kişiye (hepsi farklı kişi
olmak zorunda değil elbette) merhaba demediğimiz takdirde 5 saat 4 dakika kazanıyoruz. Bu 5 saat 4 dakikada
da neden yalnız olduğumuzu düşünüyoruzdur herhalde.
Bütün insanlığın umudunun ve gelecek inancının bir adama, bu adamın hayatının ise saniyelere bağlı
olduğu Marslı’yı okurken bunları düşündüm. Hepimiz kendi küçük dünyamızda hayatta kalma mücadelesi
veriyoruz. Saatler, dakikalar, saniyeler hepsi ölüm-kalım meselesi bizim için. Yaptığımız her şey, aldığımız her
karar hayatta kalmak adına. Hal böyle iken, yalnızlık bir tercihten ziyade kaçınılmaz bir sonuç değildir de nedir?
İlk çağlarda insanlar hayatta kalmak için 3-4 kişilik küçük gruplar oluşturdular. Daha sonra bu gruplardan birkaçı
bir araya gelerek aileleri oluşturdular. Bu aileler genişledi, gruplar daha büyük ve kalabalık bir hal aldı ve
bildiğimiz anlamda ilk topluluklar oluştu. Bundan binlerce yıl önce insanoğlunun hayatta kalması için, neslinin
devamı için bir araya gelmesi gerekirken, günümüzde ise insanlar hayatta kalmak için giderek yalnızlaşıyorlar.
Kendilerine vakit kaybettirecek bütün eylemlerden uzak kalıp hayatlarında mümkün olduğunca az sayıda insan
tutuyorlar. Çoğu insan kariyerini devam ettirmek ve geliştirmek adına aile kurmamayı tercih ediyor. Böyle bir
toplumda yalnızlık kaçınılmaz.
Peki modern insanın yapması gereken nedir? Hayatta kalma savaşının sonucu olan “modern yalnızlığı”
kabullenip yoluna devam mı etmeli? Mark Watney gibi ne kadar yalnız olursa olsun hayatta kalmaya mı
çalışmalı? Yalnız geçirilen bir hayat yaşamaya değer mi? Buraya kadar insanın yalnız kalmasını rasyonel bir
biçimde hayatta kalma çabasına bağladık. Peki insanoğlunun hayatta kalmak istemesindeki sebep nedir? Sadece
beslenip, gelişip ölmek için mi yaşıyoruz? Ya da daha basit bir şekilde söylemek gerekirse, insan ölmek için mi
yaşar? Yoksa kaçınılmaz olan ölüme kadar yaşamı güzel kılan şeyleri bulmak için mi yaşar? Öyle ya ölümü
beklemekle yaşayan bir insan neden intihar etmesin ki? Öyleyse yaşamı güzel kılan şeyler için yaşıyoruz.
Hayatımızı paylaştığımız insanlar için, ailemiz için, evcil hayvanımız için, sevdiklerimiz için yaşıyoruz. Yalnız
kalmak için yaşamaktansa, -tıpkı ilkel atalarımız gibi- yaşamak için yalnız kalmayalım. Çok basit bir soru: Sizce bir
insanın açlıktan –ya da kötü şartlardan diyelim- ölmesi mi daha kötü, yoksa her türlü imkana sahip olmasına
rağmen yalnızlıktan depresyona girip intihar etmesi mi? Bence bunu biraz düşünün.
KAYNAKÇA
Marslı / Andy Weir(İthaki Yayınları 2014)",10.0,4.0,3.0,3.0
4822,Oyun / İrem YILMAZ,,"durmadan şarkı söylüyor. “Tenörist” miydi neydi? Başka bir şeydi sanki adı. Aman adı bana
lazım değil ki! Ha bilim adamı ha tenör sonuçta akıllıları içeri tıkıyorlar, sonra da başına da
benim gibi sarhoşları dikiyorlar. Ben içkimi yudumlamaya devam edeyim. Nasıl olsa yılbaşı
bugün, gelen giden olmaz. Aaa, merhabalar! Geldiğinizi duymamışım şu “Tenörist”in sesi
yüzünden. Lütfen buyurun oturun. Size bugünün hikâyesini anlatacağım. Akıllı geçinenlerin
kendilerini ne hale getirdiklerinden bahsedeceğim.
Bugün hapishane müdürü pek bir aceleyle geldi. Birini tutuklaması gerekiyormuş,
tutuklayacağı kişinin öneminden mi ne bizzat kendisi tutuklayacakmış. Nerede gördünüz
tutuklamaların hapishane müdürü tarafından yapıldığını? Neyse bizim müdür şu içerdekini
tutuklayacaktı. Adı da Eins.. Yok, o değildi. Hatırladım! Eisenstein işte adı! Sonra da bir baloya
davet edilmiş ona gidecekti ama bilmediği bir şey vardı müdürün. İçerideki Eisenstein gerçek
Eisenstein değil, bizim “Tenörist”. Asıl Eisenstein ile hapishane müdürü baloda tanışacaklardı.
Üzüldüm bizim müdüre aslında. Eisenstein’ın arkadaşının oyununa gelmişti. Eisenstein
balodan sonra teslim olmaya geldi, müdürle birbirlerine baktılar ve şarkı söylemeye başladılar.
Önce anlamadım ne olduğunu. Meğer bunlar baloda başka kişiler olarak birbirlerine
tanıtılmışlar. Bir de tiyatro oyuncusu vardı, yok yok tiyatro oyuncusu değildi hizmetçiydi sanki.
Oyun karman çorman olunca benim gibi sarhoşun oyunu hatırlaması da zor oluyor. Bu hizmetçi
de bizim müdüre vuruldu. Gerçi müdürün kendisine mi vurgun yoksa rütbesine mi vurgunbilmiyorum. Ona da siz karar verin. Hizmetçi çok da önemli değil aslında. Güzel kadındı aklıma
geldi. Benim gibi sarhoşa bütün kadınlar güzel o da başka mesele.
Olan biteni bir tiyatro oyunu izlermiş gibi izliyordum. Tam sonra ne olacak derken asıl
hanımefendi geldi. Eisenstein’ın eşi tabi ki de asıl hanımefendi ve içerideki tenörün de eski
sevgilisi. Avukatıyla görüşmek istedi. Avukat önce geldi ufak biriydi, sonra bir baktım adam
irileşmişti. Nasıl olduğunu ben de anlamadım. İçkinin etkisiyle biri iki olarak görmek yerine
ufak insanları iri olarak görmeye başlamıştım belki de. İçerdeki mahkûmun hanımefendinin
eski sevgilisi olduğunu duyunca avukat küplere bindi birden. Anlamsız geldi bana açıkçası.
Seni ne ilgilendiriyor efendi dedim içimden. Ben bunu içimden söylerken avukat
birden Eisenstein oldu. Meğer kıyafetlerini değiştirmiş. Gerçi eşine kızamadı. Kadın bir saat
çıkardı, Eisenstein’ın nutku tutuldu. O saati Eisenstein yeni tanıştığı kadınları tavlamada
kullanıyormuş meğer. “Tenörist” de gerçekten tenör çıktı, meğer Devlet Opera ve Balesi’nde
çalışıyormuş. Nasıl üzüldüm o öyle deyince. Parası yoktur, açtır diye birkaç lira koydum cebine
ve gönderdim onu.
Gerçekler açığa çıkınca bizim Yarasa yanımıza geldi. Yarasa kim mi? Daha önce
Eisenstein’ın arkadaşından bahsetmiştim. İşte ta kendisi. Eisenstein tarafından oyuna getirilmiş
başka bir yılbaşı partisinde. Kostümü yarasaymış, adı da buradan geliyor zaten. Eisenstein
sarhoş olan arkadaşını yarasa kostümüyle Yarasa’nın çalıştığı hastanenin bahçesinde bırakmış.
O günden beri hastanedeki herkes onu Yarasa olarak biliyor. Yarasa da intikamını almak için
hali hazırda bekliyormuş zaten. Bu yılbaşını ve Eisenstein’ın tutuklanmasını Eisenstein’a oyunoynamak için fırsat olarak görmüş. Yarasa gelince çevirdiği oyununu anlattı, bizim hapishane
müdürünün kont değil gerçekten müdür olduğu söyledi, Eisenstein’in de tutuklanması gereken
kişi olduğu o zaman ortaya çıktı. Eisenstein önceden Yarasa’ya yaptıklarından utandı açıkçası.
Sonra yılbaşı olduğu için herkes gülmeye başladı ve şarkılar söylenmeye başlandı.
Her şey bir yana bu olaylar başlamadan yeni yıla girdik. Ben öyle sandım en azından.
“3, 2, 1 ve yeni yıl!” dedim. İçkimden bir yudum aldım ve takvime gidip sayfayı yırttım.
Karşıma “32 Aralık” çıktı. Çok bozuldum açıkçası. Yeni yıl geldi, ikramiye alacağız derken
karşıma gelen şeye bak. Devlet para vermemek için yeni yılı bile getirmiyor. Hadi bana para
vermiyorsunuz, onu anladım. Yaptığım iş ülkenin düşünenlerinin başında durmak. Onların da
bana ihtiyacı yok gerçi, akıllı uslu adamlar hepsi. Hapishanenin adını mı değiştirsek?
Hapishanelikten çıktı artık, içeride aydın kesim bekler durur. Böyle hareketli bir yılbaşı
geçirdim işte. Gerçekten yaşıyor muydum yoksa bir sahnede tiyatro oyunu mu izliyordum belli
değildi. Belki de her ikisi birdendi. Arada bizim hapishaneye, pardon sahneye uğramayı
unutmayın. Hikâyemi en son söylediğimiz şarkı ile bitirmek istiyorum: “Yaşa yaşa yaşa opera
yaşa/ Yaşa yaşa yaşa tiyatro yaşa/ Yaşa yaşa yaşa bale yaşa...”
Kaynakça
Strauss, Johann II. Yarasa.",8.0,2.0,3.0,3.0
5093,Sevda ALBOYACI,,"Section 41
ZİNCİRLERİNİ KIRANLARIN YOLUNDA
25 Kasım 1960 tarihi size ne ifade ediyor ? Belki bu soruya küçük bir kısmımız günün
anlamını söyleyen cevaplar verebilir. Yani “Kadına yönelik şiddetin ortadan kaldırılması için
uluslararası mücadele günü”, kısacası kadın haklarıyla ilgili bir gün diyebiliriz. Fakat neden ‘o’
gün ? Bir hikâyesi var mı acaba ? İşte o hikâyeyi sadece ‘feministler’ bilmesin diye güzel bir
fırsat yaratmış bize İspanyol yönetmen Mariano Barroso. Filmin adı Kelebekler Zamanı( In the
Time of the Butterflies ). Yakın tarihlerimizin âdeta ortak paydada buluştuğu dönemlerden
bahsediyor film. Ülke tarihimiz acılar ve farklı düşünceleri ezmek üstüne kurulu bir süreç olarak
devam ederken izlemenin tadı da daha bi başka doğrusu. Bu yazı ne zaman yazılmış diye
bakmanıza gerek yok aslında çünkü hangi dönemde yaşarsak yaşayalım oyuncular değişse de
oyun aynı kalacak. Tarih tekerrürden ibarettir.
Tarihin başından beri insanları dize getirmek için türlü baskı ve işkenceler uygulanmış
ve gelecekte bunun değişeceğini düşünmek için en ufak bir sebep olduğuna inanamıyorum ne
yazık ki. Bugün üstümde baskı olmadan, rahatça yaşıyorum diyebilen olacağını sanmam. İşte
bu korkular üstüne kurulan diktatörlükler bizi tarafımızı seçmeye zorluyor. İnsan doğası gereği
korkar. Önce kendisi için korkar bence. Zaman geçtikçe kendisinden vazgeçebilecek olsa da
onu hayata bağlayanlardan geçemez. İşte birçoğumuz bu süreçte kaybedecekleri olup,
kaybetmemek için kabulleneni oynarız. Bencilce aslında! Her ne kadar fedakârlık yaptığımızı,
kendimizden ödün verdiğimizi düşünsek bile, bencilce. Kelebekler Zamanı’yla Dominik
Cumhuriyeti’ne bir geziye ihtiyacımız yok aslında. Tarihimiz ‘devletin ellerinde’ can
vermişlerle dolu değil mi? Halkların acılarının azalması için eğitim şart. Bilinçsiz bırakılmış ve
dayanışmadan uzaklaştırılmış halklar yönetim sistemlerinin en şirin oyuncaklarıdır. Oynanan
tarafta olmak istemiyorsan bilinçleneceksin, oynayan taraf olsun istemiyorsan da
bilinçlendireceksin.
O kadar benzeşiyormuşuz ki aslında. Gerçekten binaları, kiliseleri, dili değiştirip olayı
Türkçe anlatsak hepimiz inanırız aslında yurdumuzdan bir hikâye olduğuna. İşte bu noktada
insan düşünüyor. Bizi Dominik Cumhuriyeti ile bu ortak paydada buluşturan ne? Her ülkenin
sorunları ve her yönetimin buna uygun çözümü(!) aynı mı? Maalesef benzer sorunlar yaşansa
da çözüm yolları aynı değilmiş. Bunun temel sebebi yönetimlerin daha insaflı oluşları değil
elbette. Halkların bilinci, eğitim seviyesi ve buna bağlı olarak kendini koruyabilme gücü.
Bilgi güçtür, bilginin olmadığı yerde çobanlar dikta eder. Bilgi paylaştıkça artar. Sonuçta bir
toplum ve sonrasında dünya kalkınır. Tabii ki bunlar teoride doğru ancak uygulamada
imkansız denilebilecek derecede zordur.
Kelebekler Zamanı gerçek bir olayı anlatan çarpıcı bir film. Acındırmaya çalışmadan,
içtenlikle hazırlanmış. Ülkemizde örneklerinin kan ve duygusal bağlarla süslenip, izleyicinin
gözünden dökülen yaşlar olarak sonuçlanacağı düşünülürse, sade yapısıyla acısını sonradan
hissettiren bir film tadında. Filmin içindeki duygusal iniş ve çıkışlar seyircinin filmden
kopmasına engel oluyor. Oyunculuklar çok iyi bence. Tam kaybettik artık dediğimiz anlarda
çıkagelen motivasyon kaynakları kikirdememizi sağlıyor.Hepimiz dünyaya zincirlerimizle doğuyoruz. Kimimiz zincirleri gevşetmeye, kimimiz
onlara alışmaya çalışıyoruz. Ancak dünya tarihine adını yazdıranlar sadece ve sadece
zincirlerini kıranlar. Evet hepsi bu süreçte ağır yaralar alıyor ve hemen hemen hepsi bu uğurda
can veriyor ama bize sıkı sıkı sarılmamız gereken değerler bırakıyorlar. Bileklerini parçalayıp
kırdıkları o kilitlerin anahtarlarını... Özgürlük için, özgürlüğümüz için bu savaşı verenlerin yol
göstericiliğinde koşarak ilerlemek onlara borcumuz. En azından onların inandıklarını
öğrenmeye çalışmak... Tarih tekerrürden ibaretse tekerrür etmeyin.[1] Çok Yaşa Kelebekler!
[1] Mehmet Akif ERSOY’un Siyaset Hakkındaki Görüşleri -
http://blog.milliyet.com.tr/AramaBlogger/-tarih-tekerrurden-ibaret-/Blog/?BlogNo=239285",,,,
7048,H. Merve Arslan,,"ÖLÜMDEN DAHA KORKUNÇ BİR YOLLA ÖLMEK
OKKO/HUB
Ah biz insanlar. Hepimiz ölümden korkuyoruz. Ölümün hangi özelliğinin bizi korkuttuğundan
bile habersiz sadece korkuyoruz. Bazen hiç düşünmeden, yargılamadan; bazense çok düşündüğümüz,
belki de yanlış düşündüğümüz için ondan korkuyoruz. Mantık yürütmeyi reddedip sadece ölümün
korkunç bir his olduğuna inanıyoruz. Hâlbuki ölüm geldiğinde biz çok uzaklarda olacağız. O zaman
neden ölümümüzü onurlu bir şekilde kullanmıyoruz da uzun yaşayıp yataklarda, acı çekerek
öleceğimiz günü bekliyoruz? Neden yaşlılıktan ölmeyi bir amaç uğruna ölmenin üstünde tutuyoruz?
Bugün size onuru, arkadaşları ve intikamı için ölmeyi kabul edenlerin hikâyesinden bahsetmek
istiyorum.
Her biri başka bir amaç için yola çıkmış
ama aynı yolda yürüyen canlıların hikâyelerini
anlatan bir kitap Okko. İki keşiş, bir samuray ve
bir de iblisin gezilerini anlatan, serinin üçüncü
kitabı Okko:Hava Devri. Kitap batıl inançlı
iblisin, köprüden geçerken bir kuşun ölüp
ayakucuna düşmesiyle başlıyor. Bunun kötü bir
işaret olduğunu söyleyip yoldaşlarıyla devam
etmeyi reddeden Noburo köprünün hemen
yanındaki bir handa konaklarken Okko, Tikku
ve Noshin söz verdikleri gibi yollarına devam
eder ve Lady Mayudama’nın konağına, kızını
rahatsız eden tsukumogami’den* kızı
kurtarmaya giderler. Bir Şamişen’in** içine
saklanan bu ruhun ne kadar da işlerine yarayacaklarını hiç bilmeden onu evden uzaklaştırırlar. Kitabın
*Yüzüncü yıldönümü gelinceye dek nesnelerde saklanan ruh
**Telli bir Japon müzik aletiikinci bölümünde ise Noburo’nun maskesini isteyen ve hayatında bildiği tek şey dövüş olan bir ronine
karşı arkadaşlarını korumayan çalışan samuray ve keşişlerin mücadelesi anlatılıyor. Bir yandan da
babasının intikamı için Okko ile karşılaşmaya çalışan Magato’nun öyküsü işleniyor. En sonunda ise
onuru ile ölüyor Magato.
Neden hiçbirimiz Magato gibi onurumuz için ölümüne savaşmayı göze alamıyoruz? Neden
hiçbirimiz arkadaşlarımız için ölümsüz ya da yenilmez olarak adlandırılan insanlara karşı koyamıyoruz?
Neden ölüm korkusu, korkak gibi etrafındakilerin ölümünü izlemek ve hiçbir şey yapamamaktan daha
acı verici insanların gözünde? Korkuyoruz, korkmuyorum diyenler bile, hayatı sevmeyenler hatta
intiharın eşiğindeki insanlar bile aslında ölümden korkuyor. Fakat hiçbiri düşünmüyor acaba ölmekten
korkmamın sebebi ne olacağını bilmemek mi yoksa sadece uğruna öleceği bir şeye sahip olmamak
mı? Uğruna ölünecek bir amaç bana göre herkesin ihtiyacı olacak şey. Gözünü kırpmadan savaşa
gireceğin ve o var oldukça güç bulacağın bir amaç ölümü yok olmak kavramından alır ve kelimelerde
yaşamı başlatır çünkü.
Savaşmak için bir amaç bulmak kavramını sakın var oluş amacı ile karıştırmayın. Bahsettiğim
amaç, küçük bir amaç ya da geçici şeyler bile olabilir. Bir yavru kedinin hiçbir zarar görmeden karşıdan
karşıya geçmesi de uğruna savaşılması gereken bir şeydir, herkesin eşit şartlarda yaşaması ya da
eğitim görmesi de. Bir kâğıdın geri dönüşüme gitmesini sağlamak da bir amaca ulaşmaktır, tüm
dünyada geri dönüşümü sağlamak da. Sen savaşmayı istediğin ve gerekirse onurlu bir şekilde ölmeyi
kabul ettiğin sürece her amaç insanın ölümünü kutsar, seni ölü bir bedenden alır ve daha büyük
amaçları tanımlamak için dilden dile dolaşan bir sıfat olursun. Gururun eş anlamlısı olan bir kelime,
uğruna ölmeyi anlatan bir örnek belki de bir öncü olursun. Kısacası bir amaç uğruna öldükten sonra
uzun ya da kısa bir süre dünyadaki bedeninde bulunmuşsun fark etmez, diğerlerinin gözünde hep var
olursun.Size son olarak bu kitapla ilgili vermek istediğin tavsiye şu, eğer çizgi romanlara ilginiz varsa
mutlaka okuyun. Okuyun ve uğruna savaşmanın, ölmenin ve insanlarda unutulmaz izler bırakmanın
ne demek olduğunu görün. Kimi ölümlerin ölümden daha beter, kimilerininse daha kutsal olduğunu,
bunun da sizin elinizde olduğunu görün.",,,,
1766,HOOOOP,,"unutup anın yaşattıklarıyla bu kadar nasıl yalnız kalabilir? Cevabı çok kolay, Leyla the Band
Konseri , ama bu cevabın bu kadar kolay söylenmesi sizi yanıltmasın çünkü bu grubun
yaptıkları hiç ama hiç kolay değil. Binlerce insanı aynı duygu alemine götürmek; herkesin
sevdiğini, sevildiğini hatırlatmak kolay mıdır duyulduğu kadar?
Öncelikle, her şey Leyla ile Mecnun dizisi ile
başladı. Leyla ile Mecnun , Burak Aksak tarafından
senaryosu yazılan, Onur Ünlü tarafından yönetmenliği
yapılan ve başrollerinde Ali Atay, Serkan Keskin ve
Osman Sonant’ın yer aldığı dizi. Bir dizi düşünün ki sizin
gözlerinizi yaşartacak kadar etkili, güçlü, duygulu ama
bir anda da ani bir espriyle bütün üzüntünüzü
geçirecek bir dizi. Bu diziyi müzik grubundan bağımsız
olarak düşünmemiz imkansız. Çünkü siz bu grubun şarkılarını dinlerken Leyla’yı da Mecnun’u
da İsmail Abi’yi de yaşatıyorsunuz içinizde, gene bir efkar, gene bir hüzün.
Bu dizide karakterlerle toplum arasında kurulan bağ oyuncuların samimiyetiyle daha
da arttı ve halk bu dizinin bir parçası olmaya başladı. Benim hikayem de bu aslında, her
bölüm beni öyle etkiledi ki benim için sıradan bir dizi olmaktan çıkmıştı. Hayatımın bir parçası
oldu, ana karakter olan Mecnun yani ‘Ali Atay’ ile kendimde o kadar çok ortak yan
bulmuştum ki inanılmaz derecede etkilenmiştim. Tek başıma sokakta dolaşırken İsmail
Abi’nin ‘’Hoooop’’ diye bağırmasını beklediğim zamanlar bile oldu. Ben de hoooop demeye
çok hazırdım oysa.
Daha sonra dizinin içinde bulunan şarkılardan bazılarının Ali Atay tarafından
söylendiğini fark ettim ondan bir süre sonra da Leyle The Band ekibi ilk konserini 2013 yılında
verdi. Leyla ile Mecnun dizisi zaten bir diziden öteydi benim için, bu şarkıları da bir kere
dinleyince bir daha asla dinlemekten kendimi alamayacağımı fark etmiştim.
Aynı yıl içerisinde ben de ilk Leyla the Band konserime gittim. Açıkçası beklentilerim o
kadar yüksek değildi bir dizi ekibi birkaç tane dizi müziği yaptı, ardından da böyle bir konser
veriyorlar, ne kadar iyi olabilir ki! Cevabını o konserde aldım, işte bu kadar iyi olabilirler. Her
şarkının içinde kendimi kaybediyordum. Ali Atay söylüyordu bildiklerime eşlik ediyordum.
Bilmediklerimi de derinden hissediyordum, öğreniyordum, anlıyordum. Artık hepsini
biliyorum, şu anda bunu yazarken dinlediğim şarkı mesela ‘’Eksik Bir Şey Mi Var?’’. Şarkıyı ne
zaman dinlesem inanılmaz bir derecede sokaklara çıkıp dolaşmak istiyorum. Şu anda da aynı
şekilde, arkadaşlarımla birlikte gezmek, oturup sohbet etmek, gidip bir çay içmek istiyorum.
En çok da çay içmeyi istiyorum gerçekten. Sıcak bir çay özellikle arkadaşlarla içiliyorsa tadına
doyulmaz. Leyla the Band işte böyle bir müzik grubu, çok samimi, sizin çay içesiniz geliyor.
Bahsettiğim gibi bu dizinin ve dolayısıyla bu müzik grubunun
kendilerinin bile tahmin edemeyeceği kadar ünlü olmasının
sebebiydi bu ekipteki samimiyet. Yandaki resimde görüldüğü gibi
Leyla the Band ekibi herhangi bir sokakta kaldırımlara oturmuşlar
ve şarkılarını söylüyorlar. İşte bu davranışları bir müzik grubunun
yapabileceği en mütevazi davranış olmalı, işte ben bu samimiyeti
seviyorum ve bunun için Leyla the Band dinliyorum ve herkesin
dinlemesini de yürekten tavsiye ediyorum.Ya hiç ‘’Leyla ile Mecnun’’ izlemeseydim veya hiç ‘’Leyla the Band’’ dinlemeseydim,
acaba şu an düşündüğüm gibi mi düşünürdüm yoksa hayatımın her anında bu şarkıların
bende uyandırdığı duyguları arar mıydım diye sık sık soruyorum kendime. Cevabım da her
zaman, hayatımın çok farklı olacağı yönünde oluyor. Beni çok değiştirdi bu şarkılar,
duygusallaştırdılar ama güçlendirdiler, hüzünlendirdiler ama çok da mutlu ettiler.
Ongun Özel
Görsellerin Kaynakları:
http://www.sonbisey.com/wp-
content/uploads/2015/03/tumblr_m8i1g1UgPs1r3bxi9o1_1280.jpg
https://i.ytimg.com/vi/DhLoBYXtdCA/hqdefault.jpg",,,,
6305,Mehmet Ak,,,,,,
1471,Yasin Dağ,,"Düşünün, “İyi ki yapmışım!” dediğiniz şeyler mi; yoksa
“Bunu niye yaptım sanki?”dedikleriniz mi daha çok? “Keşke
yapmasaydım!” demeyi mi, yoksa “Keşke yapsaydım!”
demeyi mi tercih edersiniz?1
İskender Pala
İnsan her daim bir sorgulama ve eleştiri içerisindedir. İnsanlar şimdiyi ve
geleceği sorgular, eleştirir. Fakat daha çok geçmiş, geçmişte kalan anılar,
hatıralar, unutulamayan yaşantılar sorgulanır. Çünkü;her ne kadar insanın bir
çeşit hayvan olmasına katılmasam da insan bazı büyük düşünürlere göre bir
hayvandır fakat düşünen bir hayvandır. Geçmişi, geleceği, kendisini ve diğer
insanları sorgulayan ve eleştiren bir varlıktır insan. Bu özellik diğer varlıkların,
canlıların sahip olduğu bir özellik değildir. Sadece insana has bir durumdur bu
sorgulama ve eleştirme yeteneği.
İskender Pala Mesela adlı hikaye kitabında bu sorgulama işini işler.
Bu işi de sadece iki kavrama indirger. İki gayet özet ve bitirici kavramlar:
mutlaka ve keşke. Mutlaka, anlayacağınız üzere insanların yaptıklarından dolayı
pişman olmadıkları eylemler için kullanılır. Bu tarz eylemler “Yine olsa yine
yaparım.” gibi cümlelerleifade edilir. Bu tarz, mutlaka dedirten eylemler herkes
için değerlidir. Bunlar aslında bizim güzel anılar, günler, arkadaşlıklar diye
bildiğimiz geçmişimizdir. Bizimle kaldıkça bize huzur verirler. Bu, benim
olduğu kadar birçok insanın da derdidir ya da düşündüğü bir durumdur herhalde:
torunlarına anlatacak hikayelerinin olması, hayatını güzelce yaşadığını gösteren
belgeler. İşte mutlakalar bize bunu hediye eder.
Geçmiş yaşantımızı özetleyen ikinci bir kavram ise keşke dir. Bazı
insanlar, hatta geçmişten ziyade günümüzü düşünecek olursak, bu günün
dünyasında çoğu insan mutlakadan çok keşkeyi kullanır geçmişten ve anılardan
bahsederken. Bu, insanların pişmanlıklarının olduğunu gösterir. Sürekli keşke
diyen bir adamın yüzünde mutlaka diyen bir adamınkinden daha çok kırışıklık
ve daha çok yaşlanma belirtisi vardır. Çünkü pişmanlıklar insanı yıpratır.
Keşkeler insanın hapsidir. Hapisten kaçılamadığı gibi mahkumiyet de
değiştirilemez. Eğer hapse girdiyseniz artık bir mahkumsunuz yani belli birmekana mahkum bir insan. Keşkeler de bence böyledir. Onları
değiştiremeyeceğimiz için ve geçmişe ait oldukları için bizi mahkum ederler.
Kitabın ismi ve yazının da başlığı olması hasebiyle mesela deyip bir
örnek vermek isterim. Ben küçükken, yaşımı hatırlayamıyorum, uzunca bir
yokuşun başındaydı evimiz. O yokuşu hergün inip çıkmak benim için tamamen
bir eziyetti. İnerken altı ya da yedi dakika, çıkarken ise neredeyse on beş dakika
ömrümden çalardı bu yokuş benim. İlkokulda okuyordum ve mahallede
arkadaşlarımla yeni yeni bisiklete binmeyi öğreniyordum. Birçok çocuk gibi
önce korktum bu alete binmekten, iki tane yardımcı tekerle başladım işe, sonra
attım onları ve iki teker üzerine gitmeye başladım. Bilindiği üzere bisiklet
kullanmada kendini geliştiren çocuklar daha da zor ve tehlikeli şeyler denemeye
başlarlar. Mesela; bisikletin gidon tutacağından yani direksiyonundan tutmadan
bisiklet kullanmaya çalışmak gibi. Zar zor da olsa bunu da öğrendim ve artık
mahallede kolaylıkla ve istediğim gibi bisiklet kullanabiliyordum. Fakat
muziplik işte bizdeki. Acaba bizim yılların dev gibi yokuşunda bisikletimle
ellerimi bırakarak inebilirmiydim? Tahmin edeceğiniz üzere denedim ve yine
yıllar sonra anlatmamdan çıkarabileceğiniz kadarıyla başarısız oldum. Bazı
arkadaşlarımın beni poh pohlamalarına kanarak denedim bu tehlikeli işi. Aslında
başlarda gayet iyi gidiyordu herşey ama neyse ki sonlara doğru oldu bu. Bir
anda dengemi kaybettim ve düştüm. Biraz yuvarlandım. Sonra zannedersem çok
bir yara almış olamayacağımı düşündüm. Çünkü yerde çok fazla kan yoktu.
Fakat insanın bir yerlerini kırınca kanının akmadığını bilmiyordum. Sağ kolumu
kırmış sol kolumun kemiğini ise çatlatmıştım. Şimdi keşke diyorum o aptalca
hareketi yapmasaydım ve bugün sağ kolum olması gerektiği kadar kuvvetli
olabilseydi. Bu keşkem değiştirilemez bir anıdır benim için ve anıların
hissettirebileceği iki farklı duygudan birisini yani pişmanlığı bana hissettirir.
Mutlakalarımız ve keşkelerimiz bizi biz yapan en önemli şeylerdir.
Biz her daim yanı başımızda onları hissederiz ve onlarla yaşarız. Bu yüzden
onlara ayrı bir önem verilmeli. İnsanlar bunların farklarına varmalıdır.KAYNAKÇA
Pala, İskender. Mesela. İstanbul:Kapı yayınları, 2016.",,,,
3996,Barbaros Kayaroğlu,,"Yaşamak için biraz da ölmek gerekir. Daha doğrusu yaşadığımız her saniye aslında
ölüyoruz. Sanki yaşam denen köprüde yürüyoruz fakat tek ayağımız aşağı sallanıyor. Ölüm garip
şey, doğanın en büyük parçalarından biri. Diğeri ise madalyonun diğer yüzü yaşam. Tezatlığın
şerbetinin içinde yüzen, fakat aynılığın havasını soluyan iki olay. Sanki ikiz çocuklar ama çok
benzerlerken bir yandan da çok farklılar. Bu durumu daha iyi anlatmak için dış görünüşlerininçok benzeyip karakterlerinin hiç benzememesi gibi bir teşbih yapabilirim. İkisi de irademiz
dışında gerçekleşen tatsız iki oluş. Biri varoluş, diğeri ise yok oluş. “Öyleyse ne anlamı var
hayatın? Doğum irademiz dışında gerçekleştiğine, ölüm de öyle olduğuna göre bu iki yokluk, iki
karanlık arasındaki varlığın hayat diye adlandırdığımız bu tuhaf rastlantının anlamı ne?” (38). Şu
kalan dünya’ya ne gelmek istedik, ne de gitmek istiyoruz. Biz insanlar da hayat gibi çelişkiden
ibaretiz. Peki iki karanlık arasındaki varlığımız, irademiz dışında olan iki olaya bağlıysa
gerçekten bu tuhaf rastlantının anlamı ne? Kendimce buna merak diyebilirim. Her geçen gün bir
sigara gibi tükenirken yarınımızın merakından bindiğimiz hayat denen kayıkta, kürek çekmeye
devam ediyoruz. Yolculuğumuzun sonu, Ölüler Adası. Gerçi Ölüler Adası için başka bir kayığa
binmemiz gerek, daha ruhani bir kayık, bir yakadan diğerine götüren... Her neyse…
Dünya’yı terk etmenin gerçekliğini kabullenmek istemeyiz. Bir noktada ölümle
barıştığımızı sansak bile karşılaşana dek korkusunu hissetmeyiz. Barışıklılık konusu yanıltıdan
başka bir şey değildir. “Oysa ölümle tanışmadan, bir başka deyişle ecel şerbetini içmeden önce
onunla yüzleşmek gerek” (48). Ama ne mümkün! Onunla yüzleşemeyiz. Ancak yüzleştiğimizi
sanarız ama aslında sadece yok sayarız. Size içimdekileri daha iyi anlatmak için şiirimden küçük
bir parça göstereceğim.
“Ölüm var
Gülsün yüzün
İçinde hüzün
Ölüm var”
Yani söz konusu korkunç gerçeği sadece yok sayarmış gibi yaparız. Gülmeye devam etsek de
sanki hiç yokmuş gibi, bir köşede gizli saklı ağlarız.
Ölüm, yok oluş, ne korkunç! Üstat Cahit Sıtkı Tarancı’nın da dediği gibi “Uyudun
uyanamadın olacak” kadar da basit. İnananlar için Münker ve Nekir’le kısa bir sohbet ardına
günahlardan arınma ya da arınamama durumu, en sonunda cennet veyahut cehennem. İnanç
sahibi insanlar için dünyevi hayat ne kadar imtihansa inançsızlar için de bir o kadar kabulleniş
sınavı. Toprağa karıştıktan sonra yok olmanın verdiği acının, korkunun hazmedilmeye
çalışılması. Şahsen, şimdiye kadar yazdığım çoğu şiir, ve diğer yazılarım yitip gitmek hakkında
olmasına rağmen, belki Nedim Gürsel kadar olmasa da uzun bir süremi dünyadan göçüp gitmeyi
düşünmeye ayırmama rağmen bir türlü kabullenemeyeceğimi biliyorum. Bir yandan huzura
kavuşacağımı bilsem bile, yine de “uyudum uyanamadım olacak” ve bu hayal gücümün
sınırlarını epey bir zorluyor. Daha üzerine kafa yorulacak çok şey var. “Öyleyse ölümle dansa
devam! Ey ölüm hep aklımdasın ama keşke olmasaydın!” (39). Şimdi düşünüyorum da ölüm
olmasaydı hayat muhtemelen çok sıkıcı olurdu. Aynı cennetin verdiği korkutucu, bir o kadar da
garip düşünce gibi. Sonsuz bir döngü. Sonsuz yaşam, bunalım gibi geliyor bana. Aklıma ilkgelen kelime bunalım oldu, lütfen sorgulamayınız. Ölümsüz olsaydık, ölümü özlerdim. Böyle
tezat bir durum işte, tam bir illet, iki ucu boklu değnek.
Gariptir ki bazen ecelle arkadaşmışım gibi hissetsem de bir gün Azrail kapıma dayansa
çok büyük ihtimalle Sadık Hidayet gibi içeri buyur edip “Bir şeyler içer misiniz?” diye
soramazdım, tabii kovmak da olmaz orası ayrı. Sorabileceğim bir dönemden geçtim fakat
sonrasında içgüdüsel olarak soramayacağımı fark ettim diyebilirim.
Fakat bundan sonra Âdem’den kalma içgüdülerimi reddediyorum. Ölümden
korkmayacağım. Gerekirse Münker ve Nekir, gerekirse yok olmak. Bu illeti düşünme
durumunun hayatımı zincirlediğinin farkındayım. Bundan sonra hayatıma odaklanacağım ve
yaşadığım her günü ölümü yok saymadan ama sanki ölüm yokmuşçasına yaşayacağım, dünyayı
terk edeceğim gün kadar basit bir şeyi asla düşünmeden. “Olmak ya da olmamak. İşte tüm
mesele burada.” (37). Ey ölüm seni var sayıyorum! Hodri meydan!
Kaynakça:
Gürsel, Nedim. Ölüm Aklımdasın Memento Mori. Doğan Yayınları, 2022.
Böcklin, Arnold. Otoportre. 1872. Resim.
Böcklin, Arnold. Ölüler Adası. 1880. Resim.
Tarancı, Cahit Sıtkı. Otuz Beş Yaş. 1946.",,,,
5129,FATMA GİZEM AKÇAY,,"HAYAT KISA
Bir kitapsever olarak kitap evlerinde vakit geçirmeyi çok severim. Yine bir gün kitap evindeki raflara
göz gezdirirken Stefan Zweig’in Bir Kadının Yaşamından 24 Saat adlı kitabı dikkatimi çekti. Buna
rağmen ben raftaki diğer kitaplara yöneldim. Onları inceledim, arka kapaklarına ve içlerindeki birkaç
sayfaya göz gezdirdim ve bazılarını da satın almaya karar verdim. Tam kasaya doğru giderken içimdeki
ses bana az önce dikkatimi çeken Zweig’in kitabını hatırlattı ve ben kendimi o kitabın yanında
buldum. Biraz inceledikten sonra içimdeki sesi dinleyip bu kitabı da satın almam gerektiğine karar
verdim.
Neden mi? Onca kitabın arasında, sadece o kitaba bilinçsizce gözüm takılmıştı ve açıkçası yazarın
adını önceden duymuş olmama rağmen kitabın adı yazara olan merakımı gölgede bırakmıştı. İçimden
şu sözleri tekrarladım “Bu kitap tamamen bir tesadüf sonucu ilgimi çektiyse bir sebebi vardır.” Küçük
çaplı da olsa duygularımın peşinden gittim ve o kitabı da satın aldım. Açıkçası kitabı okuduktan sonra
hayatımızda bizi yönlendirebilen duyguların varlığını daha da benimsemiş oldum ve aklımdan bazı
sorular geçmeye başladı. “Önemli olan bizi yönlendirebilen duyguların varlığı mı, yoksa o duyguların
bizi nasıl yönlendirebildiği mi?” İşte tam da bu tarz sorular aklımdan geçerken, kitaptaki ana karakter
sayesinde tutkunun yaşamımızı yönlendirebilecek bir güce sahip olduğunu fark ettim. Hiç şüphesiz ki
insanoğlu tutku olmadan hayatta tam olarak var olamaz. Çünkü hayatımıza tutkuyu dâhil etmezsek,
yaptıklarımızı sadece zaman geçirmek için yapmış oluruz. Oysa bir işi tutkuyla yaptığımızda öyle mi?
Kendimizi daha mutlu, huzurlu, daha dolu dolu hissederiz.
İşte Zweig bu yapıtında ruhumuzun en karmaşık duygularından biri olan tutkuyu gerçekçi bir
canlılıkla dile getirebilmeyi başarıyor. O yüzden bu eseri keyifle okurken bir yandan da sorgulama ve
düşünme fırsatını buldum. Bizleri yönlendirebilen en büyük duygularımızdan biri içimizde
barındırdığımız tutkudur. Bu yüzden bizler bazı durumlarda karar verirken hiç düşünmeden ve
tamamen farkında olmaksızın kendimizi o tutkuya teslim ediyoruz. Elbette çoğumuz bu teslimiyetin
bizim hayatımızda olumlu ya da olumsuz sonuçları olacağının farkındayız. Ama en güzeli de bu değil
mi zaten? Kısa bir süreliğine de olsa sonuçlarını düşünmeksizin içinden geldiği gibi davranmak. Satırlar
arasında kaybolurken bu durumu Zweig’in psikolojiye duyduğu ilginin getirdikleriyle oluşturduğu akıcı
üslubu sayesinde olayları adeta kendimiz yaşamışçasına benimseyebiliyoruz. Bu durum da bizlere
hayatımızın tamamen yön değiştirebilme olasılığına rağmen duygularımızın peşinden düşünmeksizin
gidebilme cesaretini veriyor. Zaman zaman bu durumu düşünüp dursam da bu kitap sayesinde bazı
düşüncelerimi netleştirebilme fırsatını buldum. Neredeyse herkesin bildiği bir söz vardır ya hani
“İnsan inandığı şeyler uğruna muhteşem hatalar yapabilir.” Yapabilir mi cidden? Evet, bence yapabilir.
O yüzden şarkıların pek çoğu hatalarımız, uğruna vazgeçtiklerimiz ya da cesaret edemediklerimiz
üzerine yazılmış değil midir? Bu yüzden neredeyse her konuda deneyimin öneminden bahsedilir ve
çoğumuzun hayatında yapmak isteyip ama cesaret edemediğimiz, içimizde ukde kalmış bir şey
mutlaka vardır.
1FATMA GİZEM AKÇAY
21301017
Bu yüzden yazımı bu şekilde bitirmek istiyorum. Yeri geldiğinde korkmadan tamamen içimizden
geldiği gibi davranmalıyız. “Başkaları ne düşünür ya da bunun sonuçları ne olur? ” diye bir an bile olsa
düşünmeden bunu başarabilmeliyiz. Bunu başarabildiğimiz o kısacık zaman dilimi belki de
hayatımızdaki mükemmel olayların başlangıcı olabilir. Ya da her şeyin bambaşka bir yöne gitmesine
sebep olabilir. Bana göre asıl soru şu “Bu riski almaya değer mi?”. Tüm içtenliğimle cevap veriyorum,
bu durum karşımıza nasıl çıkmış olursa olsun “Evet. Bu riski almaya değer.” Bu fikrimi çok eskiden
duyduğum bir sözle desteklemek istiyorum. “Çünkü hayat aklı başında yaşamak için çok kısa.”
2",,,,
3460,Eylül Erdemli,,"Eğitim sistemimiz…Her zaman eksik, yetersiz ve sorunlu olmuştur bana göre. Her
öğrenciye ayrı hitap etmek ve onları kendi özgün ilgi alanları doğrultusunda geliştirmek yerine
üniversite çağına gelinceye kadar onlara bu seçeneği sunmaması açısından eksik. Zorunlu pek çok
ders yükünü gençlerin omzuna yüklemesi ve çelimsiz bedenleriyle bu yükün altından
kalkmalarını beklemesi açısından gerçek dışı; dünyaya gelen her çocuğun eşsiz ve özgün bir
potansiyel olduğu, her birinin bünyesinde farklı yetenekler ve kabiliyetler bulunduğu gerçeğini
göz ardı etmesi açısından da yetersiz ve de sorunlu. Örneğin, tarih öğretmeni olmak isteyen
öğrenciyi matematik kabiliyetine göre değerlendirir, üstelik çocuğun idealindeki branşın
matematikle hiçbir alakası olmadığı hâlde. İşte, bu sözde ‘’eğitim sistemi’’ yıllardır bu şekilde
işliyor. Şimdiye dek, ben dahil pek çok öğrenciyi etkiledi ve eminim ki etkilemeye devam edecek.
Ta ki, günün birinde tamamen değişene kadar…
Eğitim hayatımın başlangıcından bu yana, her zaman İngilizceye özel bir ilgi
duymuşumdur. Öğrenirken hiç zorlanmadığım, aksine keyif aldığım ve zamanla âdeta ana dilim
gibi benimsediğim bir dil oldu benim için. Türkçe derslerinde ise dil bilgisinden ve dil bilgisi
kurallarından çok keyif aldım, kuralların mantığını bir kere kafama oturttuktan sonra daha da
kolay kolay unutmadım çünkü. Sudoku gibiydi benim için, sudoku bulmacalarını çözmeye
benzerdi ve çok da keyifliydi. Felsefe zaman zaman sıkıcı gelirdi ama çoğunlukla onu da
severdim, biyoloji de aynı şekilde. Yıldızımın bir türlü barışamadığı ders ise matematikti. Kafa
karıştırıcı formülleri kara delikten farksızdı benim için; simsiyah, kocaman, her şeyi içine alan bir
girdaptı. Karmakarışık, upuzun problem sorularının çözümleri kaç kere sil baştan anlatılsa da ben
yine de anlamazdım. Buna rağmen, yaklaşık on iki sene boyunca, girdiğim her sınavda
matematikten sorumlu tutuldum, çoğunlukla da başarısız oldum. Matematiğe özgü bu
başarısızlığım akademik başarıma gölge düşürdü, diğer derslerdeki çabam matematikte yeterince
başarı gösteremediğim için tuzla buz oldu. Kendimi beceriksiz hissettim, yetersiz olduğumu
düşündüm. Öz güvenim zedelendi, kendime olan inancım azaldı. Yoğun bir panik duygusunun
boğucu esareti altında, günün birinde hedeflerime gerçekten ulaşıp ulaşamayacağımı sorgulamaya
başladım. Oysaki kendimle gurur duyabileceğim başka kabiliyetlerim vardı, gözümün önünde
olan lakin bir türlü göremediğim. Sayısal branşlar dışındaki branşlara gereken önem verilseydi
belki ben de bu önemi verir, kendimi ve kabiliyetlerimi daha erken fark ederdim. Bunun yerine
sırf başarısızlığıma odaklandım, aslında başka konularda ne kadar iyi olduğumu göremedim.
Matematik üzerine onlarca özel ders aldım, etütlere kaldım, yeri geldi baştan başlayıp kendimesıfırdan bir temel inşa etmeye çalıştım. Olmadı. Sebebi de mantıkla ve yabancı dille alakalı
konularda daha başarılı oluşumdu, benim de yatkınlığım buydu. Uğraşmam gereken şeyler
formüller değil, yeni diller ve bu dillerin kurallarıydı. Formül ezberleyip karşıma çıkan
problemlerde onları birebir uygulamak yerine, yeni diller öğrenip onların mantığını kavramaya
çalışmalıydım. Benim de yaratılışım buydu. Bir tek bu şekilde kendimi ‘’Eylül’’ gibi
hissedebildim.
Üç Aptal filmi, Hindistan’daki eğitim sisteminin işleyişi ve bu işleyişin öğrenciler
üzerindeki olumsuz etkileri üzerinde duruyor fakat getirdiği eleştiriler sadece Hindistan ile sınırlı
değil. Aktardığı pek çok tema Türkiye ve Türk eğitim sistemi için de geçerli, her kesimden
öğrencinin kendinden bir şeyler bulabileceği nitelikte çünkü yıllardır süregelen bu eğitim düzeni
herkesin ortak yarası. Sınav stresinden aile baskısına, ezberci öğretim anlayışından sayısala ve
sayısalcıya verilen öneme kadar her şeye yer verildiği gibi, öğrenci bakış açısı ve öğrenci
üzerindeki baskı da net bir şekilde ortaya konulmuş. Bazı kesimler tarafından sakıncalı olabilecek
konular da işlenenler arasında ancak unutulmamalı ki zaten doğru ve etik olan bu konuların
masaya yatırılıp tartışılması. Üzerine konuşulmadan hiçbir sorunun çözüme kavuşmayacağı gibi,
eğer bu tür konular da kültür sanat etkinlikleri dahilinde etkin bir şekilde işlenip halkın gözü
önüne sunulmazsa hiçbir zaman çözüme kavuşamaz. Farkındalık ancak sorunun üzerine
gidildiğinde ve çözüm için çaba gösterildiğinde oluşur. Suspus olunup sıkıntılar görmezden
gelindiği takdirde hiçbir zaman ilerleme kaydedilemez. Örneğin, göz önünde olması istenmeyen
bir cisim ile karşı karşıya olunduğunu varsayalım. Her çeşit sorunu ve sıkıntıyı görmezden
gelmeyi hayat felsefesi hâline getirmiş biri muhtemelen cismin üzerine bir örtü örtüp sanki cisim
orada yokmuş gibi davranır. Bu, annesinin zoruyla odasını toplamak durumunda kalan küçük bir
çocuğun her şeyi yatağın altına sıkıştırıp sonra da oda düzenliymiş gibi davranmasına benziyor.
Peki, insanın kendi kendini kandırmasına eş değer değil midir bu? İnsanın kendi benliğini
aldatmasından ne gibi bir farkı var ki? Bana göre, arada en ufak bir fark yok. İşte bu yüzden,
üzerine tartışılması kulağa her ne kadar rahatsız edici gelirse gelsin, bazı durumlarda insanın bam
teline ne kadar basarsa bassın, yine de konuşmak durumundayız. Sonunda ışığın ve aydınlığın
bizleri beklediği tek çıkış yolu bu.
Kaynakça
Üç Aptal. Rajkumar Hirani. Vinod Chopra Filmleri, 2009.",,,,
748,İRKİLEREK UYANMAK,,"bir adamın yeniden hayata dönüşünü anlatan bir öykü. Kısa ve etkili olan kitap her Zweig kitabı gibi
okuru derin düşüncelere sevk ediyor. İnsan ansızın kendi hayatına uyarlıyor olayları. Bazen bazı
durumlarda bize ait olmayan tepkileri verdiğimizi hissederiz. Farklı bir histir bunu fark etmek.
Aradadır. Olması gereken yapılmıştır, ancak tetikçisi biz değil, toplumdur. Gereken yapılmıştır, ancak
eksik bir şey vardır. İnsan çoğu zaman düşünmeye korkar bu durumu. Bilir ki eğer irdelerse
karakterindeki gediği fark edecektir ve eğer insan –genel olarak öyle değildir- yeterli olgunlukta değil
ise bu durumu kabullenmek istemez.
Bizi biz yapan düşüncelerimiz ve bu yönde şekillenmesi gereken hareketlerimizdir. Belli bir yaşı
geçtikten sonra insan artık kafasındaki rol modelleri harmanlayarak ve çevrenin etkisiyle benliğine
kavuşur. İşin trajik yanı ise bu hale gelene kadar birçok insan girer çıkar hayatımıza ve insanlar bizi
nasıl tanıdıysa öyle yer ederiz hafızalarında. İyi yönde kendini geliştiren ve değiştiren insan için zor bir
durumdur bu. O yüzden insanların- özellikle biz yaşlarındakilere- değişmesine karşı koymak yerine
onları bu yönde cesaretlendirmek doğru olanıdır. Günün birinde adama sormuşlar: ‘‘Şu hayatta en
çok kimi seversin’’ diye. Adam da ‘’terzimi’’ diye cevaplamış. Sebebini ise ‘’çünkü her gittiğimde
yeniden ölçümü alır’’ diye açıklamış.
Hissizlik ve yeniden yaşama dönüş konusunda ise insanlar cesur olmalıdır. Kendilerinin farkında olup
hayatlarına ona göre yön vermelidirler. Her şeyi yaşamanın bir sınırı ve yaşı vardır. Eğer insan bu
sınırları aşarsa sıkılır, hissizleşir. Doğası gereği her şeye hızlı adapte olan insan yaşama sebebi
bulamazsa bunalır. Hatta bu durum intihara kadar gider. Örnek olarak Henry Ford’un oğlu Edsel Ford
verilebilir. Hayatına sıfır seviyesinden başlayan Ford gerçek bir azim ve başarı hikayesi yazarak şu an
hala revaçta olan Ford araba fabrikasını kurmuştur. Nihayet refaha ulaştım, oğlum benim çektiklerimi
çekmek zorunda olmayacak derken oğlu Edsel arkasında şu satırları bırakarak intihar etmiştir: ‘’Baba,
hayal edip de ulaşamadığım hiçbir şey olmadı, tüm zevkleri tattım, ne varsa önceden hazırlamışsın,
hiçbirinde benim emeğim yok. Mutsuzluktan mahvoldum. Gidiyorum..!’’* Sonuç olarak insan hayalsiz
ve hedefsiz bir yaşam süremez.
Hayatımızda bazı kırılma noktaları vardır. Bu noktalardan sonra hayatımız farklı bir yön alır. Bir
mucidin devrimsel bir icadı veya genç bir bireyin uyuşturucu batağına düşmesi. İkisininde farklı
tarafları vardır. Diğer bir deyişle mucidin icadı sonunda çok zengin olması ve bu zenginliğin ailesi dahil
bütün çevresinin değişmesine yol açması ve mucidin o icadı hiç yapmamış olmayı dilemesi. Diğer
taraftan genç bireyin uyuşturucuya karşı mücadele edip kendini o bataktan kurtarması ve hayatına
eskisinden daha bilinçli ve sağlam bir karakterle başlaması. Bunlar tamamen insanın içindeki o
kıvılcım ile ilgilidir. Yeteri kadar kıvılcım çıkartabilirse insan, içindeki çırayı yakabilir ve hayatını
değiştirebilir. Önemli olan bazı şeyler için çok geç olmadan o çırayı yakabilmektir.
Sonuç olarak, kitapta da anlatılan konu, değişme cesareti gösterenler, kendi yol haritasını
çıkarabilenler, gerçek hayatı yaşayanlar ve bundan zevk alabilenlerdir. Hayat, yapısı gereği insana
sürekli yeni kapılar açar, yeni fırsatlar sunar. Bu fırsatları değerlendirebilenler bir basamak üste çıkar,
ancak unutulmaması gereken şey bazı kapıların ardında gözüken basamak çürüktür ve insanı uçuruma
sürükler. Bunun muhakemesi ise insan aklında kilitlenir.*http://konusanadamlar.blogspot.com.tr/2014/12/para-her-zaman-mutluluk-degildir.html
Ali Emre Caferoğlu
21501465",,,,
6561,Eylül MANAVGAT,,"Farklı görüldüğümüz için yaşadığımız toplumdan dışlanmak mı yoksa sırf kabul
görmek için tekdüze yaşamak mı daha korkutucu bilemiyorum. Günümüzde insanlar,
toplumlar o kadar acımasız bir hale geldi ki, kişileri, hisleri, düşünceleri, dini, rengi yüzünden
dışlıyorlar. Hepimiz aynı mı olmak zorundayız? Hepimiz aynı rengi sevip aynı müziği mi
dinlemeliyiz? Eğer hepimiz aynı olacaksak, kendi beynimizi ve duygularımızı hiçe sayıp tek
bir kişi olacaksak bize insan sıfatı verilmesinin ne anlamı kalır ki? İşte, Türkçeye Seçilmiş
olarak çevrilen The Giver duyguları ve düşünceleri tamamen çalınmış bir topluluğu ve onları
kurtarmaya çalışan bir genci anlatıyor.
Biz insanları diğer canlılardan ayıran en önemli özelliklerimiz duygularımız ve kendi
irademizle karar verebilmemiz. Ailemize sinirlenmek, sınavlardan önce endişe duymak,
gerektiği zaman sevinip üzülmek bizim doğamızda var. Filmde de tüm bunlardan yoksun bir
toplum yaratarak bugün geldiğimiz durum eleştirilmiş bence. Oluşturulan yapay toplulukta
kişilerin duyguları, iradeleri alınıyor ve neredeyse bir robot gibi yaşamaya başlıyorlar.
Böylece günümüz insanlarına iki şekilde gönderme yapılmış. Hem farklılıkları eleştirmeye
başlayan bir toplum olmaya ilerlediğimiz için, hem de yavaş yavaş duygularımızı teknolojinin
pençesine kaptırdığımız için.
Bugün toplumun hangi kesimine bakarsak bakalım bir kargaşa, bir eleştiriyle karşı
karşıya kalıyoruz. İktidar muhalefeti eleştiriyor, liseli kızlar birbirlerinin kıyafetlerini
eleştiriyor, kayınvalideler gelinlerini eleştiriyor. Hatta birçok kişi eleştirmekle kalmıyor,
beğenmediklerini dışlamaya, ötekileştirmeye kalkıyor. Peki, neden kendimizden farklı
gördüğümüz insanlara böyle acımasız davranıyoruz? Kimi içki içiyor diye kimi başı kapalı
diye farklı görülüyor bu toplumda. Halbuki onun inancı buysa, o bu şekilde mutlu oluyorsa
onu huzursuz etmek kime düşer? Günümüzde farklılaşmayı sadece düşünceler ve inançlar da
şekillendirmiyor. 0 beden olmayanı, son model arabası olmayanı beğenmiyoruz. Yapılan bir
araştırmada özellikle Amerika’da kızların bir rol modeli olduğu söyleniyor ve tüm kızlar öyle
olmaya çalışıyor. Son derece zayıf, bronz tenli ve uzun saçlı olan bu kız tipine sahip
değilseniz güzel olarak algılanmıyorsunuz. Her birimiz aynı olursak bizi biz yapan ne kalır ki
geriye? Kimi Müslüman kimi Yahudi, kimi Türk, kimi Fransız, kimi siyah kimi beyaz olacak
ki bizi diğer canlılardan ayıran özelliklerimiz ortaya çıksın. Filmde de yıllarsa toplumunEylül MANAVGAT
dayatmasıyla tekdüze yaşayan Jonas gerçek farklılıklarla tanışmaya başlayınca nefes aldığını,
insan olduğunu hissediyor.
Farklılıklarımızın yanında duygularımız da bizi hayvanlardan, bitkilerden ayırıyor.
Eğer hiç sinirlenmesek huzurlu olduğumuz anların tadı kalır mı? Peki ya hiç zor günler
geçirmesek tüm gün sıcak evimizde oturup vakit geçirmenin keyfi? İşte, biz hem iyiyi hem de
kötüyü yaşayacağız ki bu hayatın bir anlamı olsun. Bir başkası için çarpan kalbimiz, değer
verdiklerimiz için duyduğumuz endişe, tuttuğumuz takım için duyduğumuz heyecan bu
hayatın olmazsa olmazları. Gelişen teknoloji her ne kadar hayatımızı kolaylaştırsa da yavaş
yavaş bu duyguları da söküp alıyor bizden. İnstagram’a bakmaktan yanımızdaki dostumuzla
sohbet edemez olduk. Veya ailemizle yediğimiz akşam yemeğinin keyfini mutfaktaki
televizyon alıp götürüyor. Bu ortak değerler gittikçe duygularımız da kaybolup gidiyor.
Filmde de bütün evlerde, sokaklarda kamera olması özel hayatın yok olduğunu gösteriyor.
Kimse akşam yemeklerinde konuşamıyor, belli uyku saatlerinin dışında uyuyamıyor. İşte
teknoloji hayatı kolaylaştırırken bir yandan da yaşamımızı emiyor.
Kitabını da okuduğum bu film bize insani değerlerimizi hatırlatıyor. Filmdeki ütopya
öylesine güzel yansıtılmış ki gelecekte böyle oluşmuş toplumları kafamda rahatlıkla
canlandırabildim. Bir an olsun o toplumun bir üyesi olarak hayal ettim kendimi. Tüm
yaşıtlarımla aynı niteliklere sahip olmak, etrafımdakilere karşı hiçbir şey hissetmemek,
başkaları tarafından izlenip yönetilmek… Tüm bunlar çok korkuttu beni ve hala insan gibi
yaşayabildiğimiz için ne kadar şanslı olduğumu anladım.",,,,
2456,DÜŞÜNÜYORUM O HALDE VARIM,,"toplumlardan bahsetmiyorum; ideal olmayan, adaletin olmadığı, baskıcı toplumları hayal
etmekten de hoşlanırım. Zaten herhangi bir ütopya ya da distopya romanı okumaktan veya
filmi seyretmekten ve anlatılan toplumu kendi yaşadığım toplumla karşılaştırmaktan çok zevk
almışımdır hep. Bana göre bir toplum giderek zamanla ütopyaya dönüşemez ama distopyaya
dönüşebilir, çünkü insanlar her zaman kötüyü yapmaya eğilimlidirler, ama tabii ki ütopyalar
her zaman tercih edilir. Kim bir ütopyada yaşamayı tercih etmez ki? Üç sene önce okuduğum
Ray Bradbury’ nin Fahrenheit 451‘ i ise bir ütopyayı değil, distopyayı anlatıyor. Romanı
okuduktan sonra olayları kafamda daha iyi canlandırabilmek için François Truffaut’nun bilim
kurgu filmi olarak adlandırdığı ve yönettiği Fahrenheit 451’ i de izledim. Açıkçası eski yapım
filmleri çok sevdiğim için kitabına göre filmden daha fazla zevk aldım. Film bir yana, kitabı
okumaya başladığımda sıkılır mıyım diye düşünmedim değil, çünkü genellikle böyle
kitapların sıkıcı olduğu kanısına lisede edebiyat öğretmenim bize George Orwell’ın 1984’ ünü
okutunca varmıştım. Aşırı bunaltıcı bir kitaptı, belki de zorla okutulduğu için… Fahrenheit
451’i okurken iki kitabın ortak özellikleri dikkatimi çekti; 1984’te de olduğu gibi ikisinde de
toplumu kontrol eden ve baskı altında tutup kendi istediğini yaptıran bir devlet yoluyla
bilginin kafes altında tutulması söz konusu. Fahrenheit 451’in en hoşuma giden özelliği 1984
gibi aşırı detaylara yer vermemesi ve olayları hızlı anlatımıyla sürükleyici olması.
Genel olarak distopyalardaki en önemli unsur bilgeliğin bastırılması ve yaşamın
güzelliklerini öğrenmenin veya öğretmenin yasak olmasıdır. Fahrenheit 451’ de de tam böyle
bir durum var; kitaplara düşmanlık. Hiç şüphesiz kitaplar bilginin ve bilgeliğin kaynağıdır,
onları yasaklamak insanların düşünce gücünü baltalar ve yaratıcılığını söndürür. Ne yazık ki,
tarih totaliter yönetimlerin bilgiye erişimi engelleme konusundaki becerisine ilişkin örneklerle
dolu. Orta Çağ çok tipik bir örnek olabilir buna. Gırnata’da Engizisyon Mahkemesi'nin
kararıyla bir milyon cilt kitabın yakıldığını, Kardinal Ximenes’in seksen bin el yazması eseri
yakarak yok ettiğini bir yerde okumuştum. Yanılmıyorsam Gülün Adı filminde de bu konu
işleniyordu. Bireysel özgürlüklere izin verilmeyen bu tür yönetim biçimlerinde, halkın bilgiye
erişimine izin verilmesi durumunda yöneticilerini ve yaşadığı toplumun mekanizmalarını
değerlendireceği ve sonuçta yönetme arzusuna sahip olacağı korkusu hakimdir. O halde
insanın gözü açılmamalıdır. Demokratik ilkelere düşmanlık besleyen, baskı ve otoriteye
dayalı bu rejimlerde, bireyin bilgi edinme özgürlüğünün kendi işlevsizliklerini ve buna bağlı
olarak halkın sosyal işlevsizliğini ortaya çıkaracağından da korkulur. Bilginin çok büyük bir
silah ve tehdit unsuru olarak algılanması da bu nedenle boşa değildir. Eğitim ile sosyal ve
ekonomik gelişime hizmet eden, değişik etnik kökenleri bir millet çatısı altında birleştiren
daima bilgi olmuştur. İster yeni teknoloji ve ideolojilere bağlı devrimsel nitelikli toplumsal
değişikliklerin yaşama geçirilmesi olsun, ister tam tersine ulusal ve geleneksel kültürün
korunması olsun, bu çabaların tümü bilginin aktarımı ekseninde buluşur. Fahrenheit 451’de
okuma ve sorgulama hakları kadar kültürel özellikleri ve toplumun diğer bireyleriyle
iletişimleri de ellerinden alınmış yalnız ve yabancılaşmış bireyler var. Bilgi kaynaklarının
olmadığı ya da engellendiği bir toplumda yaşadığımı düşünemiyorum ben. Bu yüzden
Fahrenheit 451, kitapsız bir toplumda yaşamanın ne kadar zor bir durum olduğunu veokumanın yararlarını bizlere hatırlatan bir roman. Kitaba genel yaklaşımımdan sonra biraz da
anlatılan hikayeye gelelim. Olaylar Amerika’da geçiyor ama sanki bu gelecekteki bir Amerika
toplumu, 2050-2070 yılları gibi. Açıkçası yazarın niye geleceği zaman olarak seçtiğini
bilmiyorum ama bence kitabı 1950’lerde yazdığı düşünülürse Bradbury, günümüz insanının
ve onları yönetenlerin geldikleri ve izleyen yıllarda gelecekleri noktayı çok önceden tahmin
etmiş ve planlı olarak bunu kurgulamış. Ya da giderek daha az kitap okunacağı hipotezinden
hareketle gelecekteki dünyada bu bilgi kaynaklarına düşmanlık besleneceğini düşüncesi
üzerinden fantastik bir kurgu oluşturmuş. Eğer böyleyse, romanın içeriği yazıldığı zamandan
daha çok anlam taşıyor günümüzde. Konumuza dönersek, düşünmenin, sorgulamanın,
dolayısıyla kitap bulundurmanın, okumanın ve yazmanın yasak olduğu bir yer olmuş
Amerika. Burada nesne olarak kitaplara değil de kitapların içeriğine karşı önlem alınmıştır.
(“İhtiyacın olan kitaplar değil, bir zamanlar kitapların içinde olan bazı şeyler… Hayır,
hayır, aradığın şeyler kesinlikle kitaplar değil… Onların içinde kesinlikle sihirli bir şey
yok. Sihir sadece onların söylediklerinde.”). Başkahraman Guy Montag ise kitap
bulundurulduğundan şüphelenilen ya da bulundurulduğu ihbar edilen evlerdeki kitapları
yakan bir itfaiyeci. Bu arada, yazarın, işi yangın söndürmek olan itfaiyecilere tam tersi olan
bir işi, yani ateşe verme işini uygun görmesi bana çok zekice ve anlamlı geldi. (-İtfaiyecilerin
uzun zaman önce kitapları yakmadığı ve ateşleri söndürdüğü doğru mu?-”Ateşi söndürmek”
mi? Kim söyledi bunu sana?-Yaktığın kitapları hiç okumadın mı?). Gerçi Ray Bradbury bu işi
çok mantıklı bir temele oturtmayı başarmış. Öyle ki, binalar yanmaz kılıflarla kaplı oldukları
için evler yangın tehlikesi yaşamamaktadır. Öte yandan, romana adını veren Fahrenheit 451
kağıdın, yani bilginin ateş olmadan tutuştuğu sıcaklıktır.
Bana göre ‘çeşitli algı stratejilerinin yardımıyla hazırlananlar üzerinde düşünmek’ ile
‘etki ya da baskı altında kalmadan kendi kendine düşünmek’ ve ‘kendisi için düşünmek’
arasındaki fark da romanda yazarın eleştirdiği ve dikkatimizi çekmek istediği noktalardan.
Öyle ki romanın insanları yalnızca birici düşünme türünü benimsemişler. Hiçbir değer yargısı
olmayan, televizyona ve ondan gelecek güdümlü bilgiye bağımlı insanlar bunlar. Bana göre
romanda düğüm, komşu Clarisse’in yönelttiği sorularla özellikle de “Yaktığın kitaplardan
hiçbirisini okudun mu?”sorusuyla Montag’ın kafasını karıştırdığı bölüm. Sonrasında Montag
işini sorgulamaya, aksatmaya başlar ve giderek yanlış bulur. Kitapları çalıp okuması tam bir
aydınlanma olur onun için. Bu arada eski düşüncelerini de anımsamaya ve düşünmeye başlar.
Tüm yaşamını değiştiren Clarisse’nin on yedi yaşında bir genç olması da bana oldukça anlamlı
geldi. Acaba gençlerin; gözü karalık, doğru bildiğini coşkuyla sonuna kadar savunma,
başkalarının ne düşündüğünü kafasına takmama, yaşama kök salmış oldukları için rahatsızlık
yaratabilecek yenilik ve değişikliklere cesaret edemeyen yetişkinlerden farklı olma gibi
özellikleri vurgulanmak istenmiş olabilir mi? İlerleyen sayfalarda Montag’ın durumunun iyice
zorlaştığını görüyoruz. Eşinin ihbarı üzere kaçmak, daha önceden evi basılıp kitapları yakıldığı
için kaçan Clarisse’in yanına ulaşmaya çalışmak zorunda kalacaktır. Kitabın bu bölümlerinde
en çok dikkatimi çeken iki nokta oldu. Bunlardan ilki, televizyonlarda Montag’ın öldürülüşüne
ilişkin görüntüler gösterilmesidir. Devleti yönetenler onun kaçışını manipüle ederek, yine
kendi mesajlarını verdiler. İkincisi ise Clarisse’in de içinde yer aldığı grubun kitapların
içerdiği bilgileri sonsuza dek yaşatmak ve bu içeriklerin kuşaktan kuşağa aktarılmalarını
sağlamak için başvurduğu yöntemdir. Herkes bir kitabı ezberleyip bir grup üyesine anlatmakta,
böylece, koruduğu bilginin aktarımını da sağlayarak görevi o kişiye devretmektedir.“Bir kitabın yakılması, bir düşünce uğruna hapse atılmak her zaman cahil bir kuşağın
çağın dahilerine ödediği vergi oldu.” demiş Voltaire. Söz edilen cehaleti romanda eski bir öğretmen
olan Faber şöyle anlatıyor: ” kitaplar bize ne tür eşekler ve aptallar olduğumuzu hatırlatmak içindir.
Tören alayı büyük bir gürültü içinde caddede ilerlerken, Sezar’ın kulağına ‘unutma Sezar sen de
ölümlüsün.’ Diyen pretoryen muhafızlardır. Çoğumuz dünyayı dolaşıp herkesle tanışamayız, bütün
şehirleri göremeyiz. Bunun için zamanımız, paramız ve bu kadar çok arkadaşımız yoktur. Aradığın
şeyler, Montag, dünyada, fakat vasat bir insan için onların yüzde doksan dokuzunu görmenin yolu
kitaplardan geçer.”
Kültürel öğelerin yitimi, yozlaşma, kitlelerin kontrollü, tek yanlı ve yanlış bilgilendirmelerle
pasifleştirilip gerçeklerden koparılma, yargı mekanizmalarının işlevsizleştirilmesi, düşünmeyen sadece
tüketen, tüm değerlerini yitirmiş, yapmış olmak için bazı işleri yapan, kitlesel iletişim araçlarının esiri
olmuş, yalnızlık ve yabancılaşmanın pençesindeki modern dünya insanının çaresizliği; günümüzde
pek çok ülkeyi bu özelliklerin bir kaçı ile tanımlayabileceğimizi söylemem umarım yanlış olmaz.
Sizce de gelinen nokta bu değil mi?
KAYNAKÇA: Bradbury, R. Fahrenheit 451. İstanbul: İthaki Yayınları, 2012.
Alara Şeneri",,,,
8146,KISKANMAK MI SEVMEK?,,"kıskanılmak güzel ama kıskanmak kötü; kimine göre tam tersi. Açıkçası, ben
kıskanıldığım zaman iyi hissediyorum, değer gördüğümü hissediyorum; bunu inkar
edemem çünkü benim de hoşuma gidiyor ama tabi abartılmadığı sürece. Ben de
çevremdeki insanları kıskanıyorum; sevgilimi, ailemi, arkadaşlarımı… Ama
kıskançlıklarımın kimseyi kötü etkilemesine izin vermemeye özen gösteriyorum
çünkü bunun bir tık fazlası büyük kavgalara sebebiyet verebiliyor. Kıskançlık
duygusu o kadar güçlü bir duygudur ki seni istemediğin halde çok zor durumlarda
bırakabiliyor, bunu birçok kez yaşama şansına sahip oldum. Aslında şans mı değil mi
pek emin değilim ama bana azımsanmayacak ölçüde bir tecrübe kazandırdığı
gerçeği kesin.
Hayatım boyunca, kıskanılmak ve kıskanmak kalıpları altında çok olay
yaşadım fakat bundan önce; kıskanmanın ne denli doğru olduğunu düşünmek lazım.
Özünde çok kıskanç bir insanım fakat bunu dışarıya pek yansıtma taraftarı değilim.
Genelde kıskançlığımı içimde yaşamayı tercih ederim çünkü biliyorum ki bunu gün
yüzüne çıkardığımda başım çok ağrıyacak. Bu korkumun sebebi, kıskançlığı fesatlık
olarak görmem ve bundan rahatsızlık duymam. Dolayısıyla, bir süre sonra
kıskanmaktan korkar hale geldim. Beni bu kadar kıskandmaktan kaçındıran sebep
neydi? Belki de yaşadığım olaylar, belki de çevremde tanıklık ettiğim diğer mevzular.
Birini sevdiğim zaman anında onu kıskanmaya başlıyordum ama bu karşımdaki
kişiye ne kadar değer verdiğimle alakalıydı. Verdiğim değer arttıkça kıskanmanın
boyutu da artıyordu, güven problemleri de bunun ardından geliyordu. Kıskanmanın
dozajını bir türlü ayarlayamazken, sonucunda doğan tartışmalar ve anlaşmazlıklar
beni daha çok yoruyordu. Bir süre sonra isyan derecesine kadar getiriyordu, bu
durum önce karşımdaki kişiyi daha sonra beni olumsuz etkiliyordu. Bir yandan
kıskanmamın doğal olduğunu düşünürken bir yandan da kıskanarak hata yaptığımı
düşünüyordum ve bu ikilem beni çok arada bırakıyordu, ne yapmam gerektiğini
bilmiyordum, sadece değer veriyordum. Gerçekten değer vermenin yolu
kıskanmaktan mı geçmeliydi ya da insan illa verdiği değeri karşısındakini kıskanarak
mı göstermeliydi? Eğer bir insan karşısındakine gerçekten değer veriyorsa ve onu
kıracak kadar kıskanmaz yani bir kavgaya sebep olacak ya da kıskançlığını,
karşısındakinin kalbini kıracak seviyeye getirmez. Çünkü durum böyle olduğu
zaman, ilişkinin tadı tuzu kaçıyor ve dargınlıklar başlıyor; dolayısıyla ilişki yıpranıyor.Örneğin; kız arkadaşımla aramızdaki kavgaların çoğu kıskançlık ve kıskanılma
olayları yüzünden oluyor. Birbirimizi kıskanmadan duramıyoruz ve bunun bize kimi
zaman zarar verdiğini de gözden kaçırıyoruz, kavga ediyoruz. Bunun sebebi iki
taraftan birinin kendine güvensizliğidir, bence. Aslında birbirimizi kıskanmamızın
asıl sebebi hep ikimizden birinin kendine yeteri kadar güvenmemesiydi. Sürekli
şüpheci bir şekilde birbirimize yaklaşmamız birbirimize olan güveni sarsıyordu; bu
yüzden de birbirimizi kıskanmaya başlıyorduk. Halbuki kendimize güvenebilsek
bunların hiçbiri yaşanmayacaktı. Kıskanmanın ayarını tutturamadığımızda
birbirimize çok yükleniyoruz ve dolayısıyla birbirimizi üzüyoruz. Kıskanmanın aslında
tatlı bir duygu olduğuna inanırken onu bu kadar abartarak kavgaya, gürültüye sebep
olmasını izlemek biraz ironik oluyor. Kendime, “Neden bu kadar abartıyorum ki
kıskançlığı?” diye sormaktan alıkoyamıyorum kendimi. Abartmayı çok sevdiğimden
ya da gerçekten çok kıskandığım için bu soruyu kendime sürekli soruyorum. Yeteri
kadar değer vermekle kıskanmanın arasındaki o ince çizgiyi yakalayamadığım için
ortaya abartı bir kıskançlık çıkıyor. Tamamıyla, kendime ve karşımdakine zarar
vermekten ibaret ama kendine kıskanma diyince de bırakamıyorsun öyle. İçinde
varsa sen istesen de istemesen de o kendini belli ediyor ve bir anda parlayıveriyor.
Sonuç olarak kıskançlığın ve kıskanılmanın hayatımdaki yeri büyük, fakat
kapladığı yer kadar beni mutlu ediyor mu? Kesinlikle mutlu etmiyor. Üstüne üsltlük
ilişkilerimi de kötü etkiliyor. Hayatımda bu kadad büyük bir yer kaplarken nasıl olur
da beni bu kadar köşeye sıkıştırıyor anlamak güç. Günlük hayatımdaki ilişkilerimi
yardımı dokunmadığı gibi daha da mahvediyor. İçgüdüsel olarak bünyemizde var
olduğu için çok şanssızız. Elimde olsa hiç sahip olmak istemezdim kıskançlık
duygusuna. Bununla beraber yaşamaya mecburum ve madem kaçamayacaksam;
onu kontrolüm altına almaya çalışacağım. En azından, bu yönden söz hakkına sahip
olabileyim.
Ali Suvarioğulları",,,,
5928,Volkan Güler,,"Tur101-18
03/10/2014
Güney Kore- Uzaklardaki yakınlarımız…/ Volkan Güler
<http://www.sentezhaber.com/kore-savasinin-ustunden-60-yil-gecti-h15250.html>
Babamın üsteğmenlik dönemlerinde, çocukluğumun en dolu günlerini dedemin
yaşadığı Kahramanmaraş'ın Divanlı Mahallesindeki üç katlı konakta geçirdim. O
günlerden bugüne hatıralarımda kalanların sadece birkaçı; sıcacık arkadaşlıklar, hoş
sohbetler ve damda dedemin anlattığı Kore Savaşı anılarıydı. Bazen çok sıkılmış olsam da
hiçte bölmezdim ve sonuna kadar dinlerdim melek yüzlümün serüvenlerini. Sadece altı
sene önce kendisini kaybettiğimizde geriye sadece kahramanlık hikayeleri ve rüyalarımda
gördüğüm tonton dede olarak hayallerimin en güzel köşesini süslemeye devam ediyor
olmasıydı. O zamandan beri Kore defteri benim için 2013'ün yazındaki Yunanistan'ın
Sakız Adası yolculuğuna kadar kapanmıştı. Masmavi Ege denizinin ortasında kimin
aklına gelirdi ki bu kapanmış defterin yeniden açılacağını?
Vapurda, elimdeki bir paket sakızı uzatmamla dalgalı saçlı, kısa boylu ve bizim
tabirimizle çekik gözlü Lee Neri ile sadece Sakız Adası değil, yeni bir arkadaşlık
serüveninin başladığını orada henüz fark etmemiştim. Bu hikaye Mayıs ayında Neri ve
ailesinin beni Seul’deki evlerine davet etmesiyle devam etti.
Türk Hava Yolları’nın dokuz saat süren İstanbul-Incheon seferi sonucunda uçak
alçalmaya başladığında ülkeye varmış olmanın verdiği his ile aklıma dedemin hikayeleri
gelince tüylerim ürperdi ve duygulandım çünkü zamanında ülkemin güzel insanı bu
topraklarda bu insanlara birer yuva vermek uğruna savaşmışlardı. Uçak indiğinde,
arkadaşımla çıkış kapısında karşılaştığımda hissettiğimse sanki kendi evime gelmiş gibiolmamdı. Arabaya bindiğimizde bu ülkede neleri göreceğimi hayal etmek bile beni
heyecanlandırmaya yetiyordu.
Eve eşyalarımızı bıraktıktan sonra metroyla Gyeongbokgung Sarayı’na giderken
gerçekleştirdiğimiz metro yolculuğu, ülke hakkında ilk izlenimimi edinmeme fazlasıyla
yetti. İnsanların metroda otururken bile birtakım şeylerle uğraşıyor olması, benim
şaşkınlık içinde kalmama daha en başından sebep oldu. Ayrıca on iki katlı bir metro
sistemine sahip olmaları, dev gökdelenler, her yerde vızır vızır dolaşan yerli Hyundai ve
Kia marka arabalar, beni akşam internetten bu ülkenin elli yıl önceki resimlerine bakmam
gerektiğini düşündürdü. Gördüklerimin şaşkınlığı içerisindeydim çünkü bu denli
büyüleyici bir başarı hikayesi beni de daha çok çalışmaya cesaretlendirmişti. Arkadaşımın
annesi, kırk yaşlarındaki Lee Min Su teyzeye bunun nasıl olduğunu sorduğumda bana “bu
sizin askerlerinizin ve bizim azmimizin sonucu” dediğinde yardımlaşmanın ne kadar ulu
bir ahlaki değer olduğunu bir kez daha anlamıştım. Yorulmuştum, bez minderimin üzerine
yattım ve sıcak, nemli Muson havasının verdiği rehavetle uyudum. Belki de Hongdae
Mahallesi’ndeki bu evin bulunduğu yerdeki topraklarda benim çocukluğumun kahramanı
da yatmıştı.Sonraki sabah, Seul Merkez'e vardığımızda yüksek binaların arasında dikkatimi
çeken ilk şey seyyar satıcıların yoğunluğuydu. Bunlar genelde kalamar ve yumurtalı
ekmek satıyorlardı. Kimisi de turistik eşya satıyordu. Kendi ürettiğini kullanan bu ülkede
herkesin hareketli olması ve her an birtakım aktiviteler ile uğraşıyor olmaları herhalde
kısa sürede geldikleri bu noktada büyük bir rol oynamıştı. Köşe başlarındaki telefonculara
girip cep telefonunun cennetinde bir telefon fiyatı sormayı ihmal etmedim tabi ki de. Ama
fiyatlar yabancı olduğumuz için bize neredeyse Türkiye’deki ile aynı fiyata geliyordu.
Açıkçası buna üzülmedim değildi. Dikkatimi çeken ikinci şey ise bu modernleşmenin
yanında Seul tarihi dokusunun çok güzel korunmuş olmasıydı. Beş tane gökdelenin
arasında kalmış küçük bir tahta sarayı çok güzel muhafaza etmişlerdi. Bu görüntü asla
hafızamdan silinmeyecekti. Tarihi korumanın önemini burada çok daha iyi anlamıştım.
Güzel dokuz günü bu tür kültürel gezilerle çok yoğun olarak yaşamıştım. Yavaş yavaş bu
topraklardan artık ayrılma vakti gelmişti.
Rüya gibi geçen serüvenim ailemi de çok memnun etmişti aslında. Her ne kadar
annemin çok uzak olduğunu düşünse de oğlunun mutluluğunu hissedip, beni
desteklediğini çok iyi biliyorum. Aslında onu korkutan şey oralı birisiyle evlenip oraya
yerleşmeme sebep olacak bir durumun oluşmasıydı. Sonuçta onun tek çocuğuyum. Ama
ben heyecanlıydım, karışıktım ve mutluydum. Bu gezinin bana en büyük katkısı dedemin
hikayelerini bir parça olsa da benimde yaşayabilmiş olmam düşüncesiydi. Kim bilir?
Belki gelecek yaz aynı hayaller ve farklı umutlarla yine aynı topraklarda bu yazıyı
yazdığım serin Ankara akşamını anımsıyor olacağım.",,,,
4281,"Enes özen TURK 101-13,Başak Berna Cordan,14.10.2014",,"1
BİR SOLUKTA Hedef Hayal
Gelişmekte olan dünyamızın bir parçası olan biz bireyler gelişimin üzerimizde yarattığı hazdan
aldığımız enerjiyle her gün kendimizi bir adım daha ileriye taşıyarak anı yakalayabilmek ve yaşadığımız
anları daha değerli daha anlamlı kılabilmek adına kişisel bilgi ve becerilerimizi kesintisiz bir öğrenim
sürecine tabii tutuyoruz. Bu öğrenim sürecini bir pasta olarak düşünürsek en büyük dilimi kültür ve
sanat etkinliklere vermemiz pek yadsınamaz çünkü “Kültür” ve “Sanat” kavramları hayatımızda sıkça
kullandığımız; ancak altlarında yatan anlamların derinliğinin insanoğlunun bu dünya üzerindeki varlığı
boyunca kimse tarafından kesin yargılarla açıklanamadığı kişiden kişiye çağrışım farklılığı gösteren
uçsuz bucaksız bir deryadır.
Kültürel ve sanatsal etkinliklerin insan yaşamına kattığı sayısız değer düşünüldüğünde bu
kavramların okul çağındaki çocuklara aşılanmasının gerekliliği görülmüş ve okullarda bunları gelecek
nesillere bir nebze olsun aşılayabilmek amacıyla kulüpler kurulmuştur. (Örneğin Sinema Eleştirisi
Kulübü, Okur-Yazarlık Kulübü, Sanat Kulübü, Kil Kulübü vb. ) Ne yazık ki ülkemizin birçok bölümünde
bu kulüp saatleri amacını yitirerek “Boş Ders” olarak görülmeye başlanmıştır. Bu kulüplerin amaçları
doğrultusunda yapıldığı ve gerçekten insanların kişiliklerini değiştiren, hayatlarına yeni tatlar,
arkadaşlıklar katan yerler de var bunlardan bir tanesi de Lise eğitimimi tamamladığım İ.D.V Özel
Bilkent Erzurum Laboratuvar Lisesi. Lise hayatım boyunca yer almaktan gurur duyduğum basamakları
tek tek ve zorlukla çıktığım, tökezlediğimde bana destek olabilen dostlar edindiğim, takım kaptanı
olarak liderlik deneyimi kazandığım ve her şeyden önemlisi “Aile” olabilmenin farkındalığına eriştiğim
“Destination Imagination” sanat ve kültürün aynı potada eritilebildiği kişinin hayatına saymaya
çalıştıklarım dışında birçok deneyim katabilen bir kulüptür. Aslında bir kulüpten çok bir paylaşım
durağı ve gelişim merkezidir. Destinatin Imagination kulübü misyonlarını resmi web sayfalarında şu
şekilde tanımlamıştır; ”Dünya çapında, öğrencilerin 21. Yüzyıl becerilerini uygulamada ve yaratıcılıkta
kullanabilecekleri çeşitli yaklaşımları değerlendirebilmeleri için olanaklar hazırlamak. Destination
Imagination programı bir yandan BTMM* (bilim, teknoloji, mühendislik, matematik), sanat ve hizmet
vererek öğrenmeyi de içine katarken, öğrencilerden oluşan takımları eğlenmeye, risk almaya,
odaklanmaya ve problemleri şekillendirmeye teşvik etmektedir. Katılımcılarımız sabırlı olmayı, esnek
olmayı, dayanıklılığı, etik anlayışını, çevresindekilere ve onların düşüncelerine saygıyı ve beraber
problem çözme sürecini öğrenirler.” (Destination Imagination, 2014)
Destination Imagination kulübüyle olan bağlarım daha hazırlık dönemimde başlamıştı.
Tasarım, üretim ve pazarlamaya olan ilgim kulübün tanıtılmasının ardından beynimin içerisini işgal
edip buraya gitmelisin buraya gitmelisin diye yankı yapıyordu. Bende düşünmeden bu kulübü seçerek
DI ailesindeki yerimi aldım. DI temelde verilen yönergeler ve kısıtlı malzemeler doğrultusunda
tasarımlar yapmak ve bu tasarımların belli bir jüri karşısında sunulmasını esas alıyordu. Verilen
problemlerin hayal gücüyle birleşiminden doğan çözümler ve ürünler kulübün sanatsal kısmının
yarısını oluşturmaktaydı. Diğer yarısını ise olayın sunumu meydana getirmekteydi çünkü sunumlar
genellikle tiyatral ya da müzikal şeklinde planlanıyordu ve problemler sonucunda ortaya çıkan
tasarımların bu sunumlara işlenmesi ve etkili bir şekilde kullanılması amaçlanıyordu. Bu da demek
oluyordu ki ürünü tasarlamanın yanı sıra tasarımı sunuma dahil edebilmek de bütüne ulaşabilmek
açısından önem taşıyordu. Bu aşamanın puanlaması yapılırken takım çalışmasının etkisi yaklaşık
%25’luk bir kısma denk geliyordu. Bu sebeple takımdaki herkesin ürünün tasarlanmasına ve tasarımın
sunulmasına katkıda bulunması ve fikirlerini açıkça ifade ederek geniş bir fikir havuzu oluşturulması
gerekiyordu. Etkileşimin başladığı bu nokta tabi ki de sunumla sonlanmıyordu. 2014 senesinde
Ankara BLIS’te gerçekleştirilen bölge finallerini birincilikle geçip Robert Koleji’ne Türkiye finalleri içinEnes özen TURK 101-13,Başak Berna Cordan,14.10.2014
21402157
2
giderek okulumuza takımım “Hi5” ile Türkiye 3.lüğünü armağan etmiştik. Tüm yaşanan bu
serüvenlerde birçok farklı kültürden insanlarla tanışıp paylaşımlarda bulunma şansı yakaladık. Orada
tanıştığımız bazı arkadaşlarımızla samimiyetimiz giderek arttı ve hâlâ iletişimimizi koparmadığımız
dostluklara dönüştü. Farklı ülkelerden, kültürlerden gelen insanlarla bir arada bulunmak kendini,
fikirlerini ve DI kulübündeki serüvenlerini anlatmak insana kendini koca bir ailenin içindeymiş gibi
hissettiriyor ve konuştuğumuz lisanlar bazen farklılaşsa da gözlerimizin içerisindeki parıltı sanki hep
birlikteymişiz gibi hissettiriyor insana.
Sözün özü beş yıl boyunca içinde bulunduğum DI sayesinde sanatsal anlamda, özellikle hayal
gücümün tasarım üzerindeki etkisini hissederek bulunduğum çevreme olan bakış açımı şekillendirdim
ve olaylara birden farklı açıdan yaklaşmayı öğrendim. Kulüp hayatım boyunca edindiğim sayısız
dostluklar ve bağlantılar ise birçok alanda bilgi sahibi olmamı ve farklı kültürleri yakından tanıyarak
kaynaşmamı sağladı. Katıldığım etkinlikler, turnuvalar ve bulunduğum sunumlarda üstlendiğim roller
sayesinde özgüvenim ve sorumluluk duygum gelişti. DI her yaştan kişiye hitap eden ve insanların
hayatlarına uçsuz bucaksız katkılar sağlayabilecek Türkiye’de gelişimi desteklenmesi ve tanıtılması
gereken en önemli kulüplerden bir tanesidir. Özellikle küçük yaşlarda katılım sağlanması halinde daha
verimli, yaratıcı ve analitik düşünme becerisi gelişmiş bireyler kolaylıkla elde edilebilir ve toplumların
sanatsal-kültürel bilgi birikimi ciddi derecede yükseltilebilir.Enes özen TURK 101-13,Başak Berna Cordan,14.10.2014
21402157
3
Kaynakça
Destination Imagination. (2014, 09 25). who_we_are. http://diturk.org/:
http://diturk.org/who_we_are adresinden alındı",,,,
7612,TURK 101-8 YILMAZ1,,"21200859
Kopan Güller
Son zamanlarda öyle olaylar duyuyoruz ki, insan “memleketin çivisi çıkmış”
demeden edemiyor. Son günlerde yapılan açıklamalara göre günde dört-beş kişi
cinayetten ölüyor. Hem de ülkede varolan terör olaylarından bağımsız
gerçekleşiyor. Bu cinayetler, genellikle kadın cinayetleri oluyor. Ülkemizde bu
denli vahim olayların olması toplum olarak sağlıklı bir ortamda yaşamadığımız ve
bu nedenle de cinayetlerin yeni cinayetleri tetiklediği sonucuna vardırıyor. Bunun
üstüne bir de toplumsal baskılar, dini ritüellerin kültür ve gelenekle birleşip
yozlaşmasından doğan mantık dışı algılar, ataerkil toplum yapısı ve cinsiyetler
arası hegomonya da eklendiği vakit ne denli sıkıntılı bir ortamda yaşadığımızı
görüyoruz. Halbuki ne kadar da gariptir, barış ve hoşgörü temelli dini ve kültürel
bir yapıdan gelen toplumumuzda bu kadar baskıların, aşağılamaların,
kutuplaşmaların olması. Bir sorun çözülecekse bu iki şekilde yapılır: birincisi
sorunun derinine inip başlangıcından bu zamana kadar uzanan süreçte ne olup
bittiğine dair geniş bir bakış açısıyla meseleyi ele almak, ikincisi de sorunları
betimleyip gösterecek olan bir rol model ele almak. İşte tam bu noktada, yukarıda
bahsettiğim iki olguyu da barındıran ve görselliği sayesinde izleyiciye sunan;
konusunun gerçeklerle bağdaşması ve oyuncuların harikulade bir şekilde
oynaması sonucu ödül almış olan bir film var: Ayrılık .YILMAZ2
Film ataerkil ve hegemonik maskülen temelli bir ailenin Umay isimli kızlarının
eşinin zorba tutumları nedeniyle ondan ayrılmasını ve ailesinin yanına dönmesi
sonucu ailenin gösterdiği tepkiyi dahası bu evreden sonraki olayları anlatıyor.
Öncelikle şunu belirtmeliyim ki muhafazakar ataerkil bir toplumdan gelmemden
ötürü bu olaya yeterince aşinayım. Bu tip toplumlarda gözlemlediğim bir durum
var o da insanın bilhassa kadınların toplum, inançlar, gelenekler nezdinde bir
anlam ifade etmemesidir çünkü bu tip toplumlar sadece namus, şeref
kavramlarını önemserler. Hatta doğu insanı onurlu yaşamayı hatta onuru için
yaşamayı kendisine amaç edinir. Ne yazık ki bu toplumlarda kadının değeri yoktur
ve kadın kötülüğe davet çıkaran bir obje olarak görülür. Obje ifadesini açmam
gerekirse, kadın bir amaç için vardır o da kocasına hizmet, çocuklarını büyütmek
için vardır ve kocasının adeta bir malı olarak görülür. Çünkü kız istenmişti ve aile
de kızını vermişti. Dahası evlenirken de kulağına “gelinliğinle bu evden çıktın
ancak kefeninle geri bu eve girersin” denmişti. Haliyle bu durum kadının adeta bir
obje olduğuna, insan olsa bile değerli olarak algılanmadığına bir işaretti ve
denileni yapıp yapılana katlanmakla mükellefti. Bunun aksi bir durumda yapılacak
olan bellidir. Öncelikle, namusa leke süren biriymiş gibi kadını damgalamak, önce
aileden sonra toplumdan dışlamak. Bu saçma prosedürlere ek olarak ataerkil
aileler, kadınların düşünmesine müsaade etmemekle birlikte onların kendi
hayatlarını yaşamalarına da izin vermezler. Daha açık bir ifadeyle, evli kadınlar
boşanamaz, baba evine geri dönemez, çocuğunu sahiplenemez, kocasının
dediğinin dışına çıkamaz. Eğer bunlardan birisini yaparsa, ailenin namusuna ve
şerefine leke süreceğine inanılır hatta karşı tarafın eline koz geçer ve onlar da bu
durumu acımasızca aleyhlerinde kullanır.YILMAZ3
En sonunda iş uzarsa, ailenin büyük fertleri kararı verir, kadının infazı gerçekleşir.
Her ne kadar bu anlattıklarım dehşet verici gibi görünse de gerçekler bu şekilde
zuhur etmektedir. Gözlerimizi kapayıp kulaklarımızı tıkadığımız için bu durumlar
bu şekilde rahatça gerçekleşmekte, bir iki geçmişten gelen sözüm ona değerler
uğruna nice toplumun incisi olan kadınlar yitmekte. Öldürmeyle namus
temizlenseydi dünyanın en azılı katilleri en namuslu insanlardı. Peki nerede kaldı
vicdan, adalet, acıma yani bizi biz yapan şeyler? İşte filmde de görüldüğü gibi
cinsiyetler arası hegemonik baskınlığın cezasını günahsız bir çocuk canını vererek
ödedi. Kanaatim şudur ki eğer güllerimiz bahçemizden zehirli sarmaşıkların
gazabı yüzünden solacaksa, eğer dinozorların yaptığı cahillikleri yerine gelen
gençler de yapacaksa yaşamanın, bir şeyler yapmanın ne önemi var. Buna ek
olarak, değer, norm ve ahlak dediğimiz şeylerin ne anlamı var. Nereye kadar bu
nefret, nereye kadar öldürmek için öne sürülen mazeret. Böyle giderse namus
uğruna önce kadınların hepsi ölecek, sonra erkekler ölecek ve geriye bu fikirleri
savunacak bir kişi bile kalmayacağından bunlar da ölecek. O zaman ne bekliyoruz
kendisini öldürecek potansiyeli elinde tutan konseptleri bırakmak ve sonsuzluğa
gömmek için.
YILMAZ4",,,,
4757,Yılın En Buhranlı Zamanı,179429.0,"evimin ne kadar sıcak olduğunu daha derinden
hissederim. Koca bir yılı geride bıraktığımız bu özel
gecenin yeri bende ayrıdır. Tahmin etmiş
olabileceğiniz üzere yılbaşı gecesinden
bahsediyorum. Yeni bir yıla girmenin heyecanını
yaşarken aynı zamanda içinde bulunduğum yılı,
acısıyla tatlısıyla geride bırakmış olmanın verdiği garip
bir his olur içimde hep. Yılbaşı diye adlandırdığımız bu
gece, aslında yılsonu gecesidir de. Kendimi bu
gecede etraflıca analiz eder, âdeta o yılın faaliyet
raporunu çıkartırım kafamda. O yıl içerisinde neler
yaşadım, nasıl anılar biriktirdim, nasıl arkadaşlıklar
edindim, en çok eğlendiğim an, en hüzünlü anım, beni
en çok şaşırtan olay ve daha nicesi doluşur aklıma
birdenbire. “Hayatımdan bir yıl daha eksildi, peki ben
geçen yıla göre nasıl biriyim?” sorusunu cevaplamaya
çalışırım. Kendime her yılbaşında, o yıl
gerçekleştirmek istediğim hedefleri koyarım. Yılın
bittiği gün ise, bunların ne kadarını başarabildiğimi
düşünürüm. Mesela, o yıl içerisinde yeteri kadar
arkadaşlarımla eğlendim mi? Kaç kere sinemaya, tiyatroya, konsere, müzeye veya bu tarz bir
kültür sanat etkinliğine gittim? Yaz geldiğinde tatile gidebildik mi, o yıl hiç denize girdim mi?
Anlık aklıma gelen sorular bunlar, daha da çoğaltılabilir. Yeni bir yıla girmemize bu kadar az
zaman kalmışken okuduğum Ursula K. Le Guin’in şiir kitabı “Günün Geç Vakitleri”’nde
gördüğüm “YILBAŞI” adlı şiir, bana yılbaşı gecelerinde daldığım derin düşünceleri hatırlattı:
“İçimde saklı, kuşun alması gereken yol,
bu kafeste, elde edebileceği tüm gökyüzü,
aklın o engin, billur, sabırlı sessizliği
uçuşun başarılabileceği ve azılı düşüncenin sözcükleri
yüzüstü bırakabileceği ve mesafeleri aşıp, arayıp bulabileceği
geçmişin tüm acısı, sancısı, kalp ağrısı.”(83)
Le Guin’in böylesine karamsar bir metne “Yılbaşı” ismini vermesini hiç garipsemedim.
O da ben gibi yılbaşı gecelerini sevmiyordu belli ki. Ben de yılbaşı isimli bir şiir yazsam içinde
aynı kasvetli duyguları barındırırdı. Çünkü yılbaşı gecelerinde, şiirde bahsi geçen kuşa
dönüşürüm. İçimi bir dert sarar, bir endişe gelir oturur yüreğimin tam ortasına. Kendimi
soktuğum yılsonu imtihanının endişesidir bu. Koca bir yıl bitiyordur. Dile kolay bir yıl. 365 gün
6 saat, artık geride kalmıştır bütün yaşanmışlıklarıyla ve yaşanamamışlıklarıyla. Beni de bu“yaşanamamışlıklar” kısmı endişelendiriyor. “Acaba daha fazla ne yapabilirdim, bu yılımı
nasıl daha dolu dolu yaşayabilirdim?” sorusu aklımdan çıkmıyor. Okul, dersler ve diğer
mecburi görevlerden bana kalan boş zamanlarımın çoğunu ailemle geçiririm, ama aileyle
fazla geçirilen zaman bazen zehir olabiliyor. Öyle olunca biraz hava almak, arkadaşlarımla
vakit geçirmek isterim. Zaten can sıkıcı birçok durum yaşadığım, birçok problemle
boğuştuğum günlerden bana geriye kalan zamanda, hayattan zevk alabileceğim şeyler
yapmak ve kendimce eğlenebileceğim aktivitelere katılmak biraz olsun nefes almamı
sağlıyor. Yılın ne kadar verimli geçtiğine ise bu anlar belirler diye düşünüyorum. Yıl içinde
gülümsediğim anların somurttuğum anlardan daha fazla olmasını isterim. Ancak bu şekilde
kendimi güzel bir yıl geçirdiğime ikna edebilirim.
Yılbaşı geceleri, geride kalan yılı güzel değerlendiremediğimi düşünüp kendimi bir
karamsarlığın içine soktuğum için bana zehir olur. Sayısı çok gibi görünen, ama hayatta
ortalama yetmiş tane yaşadığımız, hatta o kadarını yaşayabileceğimizin bile belli olmadığı
yılları elimizden geldiğince iyi anılar biriktirerek geçirmeliyiz. Sezen Aksu’nun da dediği gibi,
kaybolan yıllarımız geri gelmeyecek, o yüzden dolu dolu yaşanmalı. Belki de sürekli etraftan
böyle duyduğum için böyle geliyordur bana. Büyüklerden gelen “Gençliğinizin kıymetini bilin,
sonra bu günleri çok ararsınız.” tavsiyelerine kulağım çok aşina olduğu için, kendimi
günlerimi boş geçirmemeye zorluyorum belki de, kim bilir? Soru şu: Acaba kanadı kırık
kartal, iyileşmek için gerçekten geç mi kaldı? Yoksa geçmişin acısını, sancısını, kalp ağrısını
içinden söküp atması; kendini zamanın olağan akışına bırakıp yılbaşı gecelerinde, iyi vakit
geçirdiği günleri güzel hatırlayıp eğlenmeye başlaması için hâlâ zaman var mı?
Onur Tanınmış
Kaynakça:
Le Guin, Ursula. Günün Geç Vakitleri. Çev. Can Gürses. Ayrıntı Yayınları, 2019. Baskı.
Fotoğraf: https://i.dr.com.tr/cache/500x400-0/originals/0001794292001-1.jpg",,,,
4555,Nuray Beyza YANIKOĞLU,,"Hani bazen kimsenin sizi bilmediği bir yere gitmek istersiniz ya… Ġşte son
zamanlarda böyle hissediyorum ben de. Ġster tanınmamak arzusu deyin, ister bıkkınlık hâli
deyin. Ancak şunu kabul edin ki bazen kalabalığın içinde yalnız kalmak aslında çok
yakınlarda aradığımız bir ihtiyaç son zamanlarda. En azından benim için… Kendinle baş başa
kalmak… Kendinin farkına varmak… Kendine şans vermek… Kendi kendinin aynası
olmak… Kendin, kendin, kendin! Ne kadar çok kullandım bu kelimeyi değil mi? Peki neden
sizce? Belki benim bencil ve sadece kendini düşünen, önemseyen biri olduğumu
düşünüyorsunuzdur okuduğunuzda ama maalesef sizi haklı çıkaracak bu tür bir nedenim yok.
Aksine bu kelimeyi tekrar tekrar kullanmamın nedeni son zamanlarda çevremdeki insanların
“kendilerine” ne kadar az vakit ayırdıklarını fark edip bu kelimeyi sizlere yeniden hatırlatmak
istemem. Hatırlamaya var mısınız? Ne dersiniz, kendinizle baş başa kalabilecek kadar
cesaretli misiniz?
Evet, ne diyorduk? Kendin… Son zamanlarda kendisi için ama sadece kendisi için
bir şey yapan var mı aranızda? Mesela kendisini dinlemeye vakit ayıran, kendi kendiyle
sohbet eden veya kendine kendi gözlerinden bakmayı deneyen? Olmadığına dair
mırıldanmalarınızı duyar gibiyim sanki çünkü ben de sizin gibi kendimi karşıma alıp onunla
yüzleşmek için hiç çaba harcamadım. Oysaki insanın arada bazen nefeslenmesi, kalabalığa
biraz mola vermesi, kendi dünyasına yönelmesi gerekiyor. En önemlisi de kendisine hesap
verebilmesi gerekiyor. Gerçeklerini, yalanlarını, doğrularını, yanlışlarını dürüstçe ve cesurca
kendine itiraf edebilmesi ve bunları kendi aynasından görmek için kendisine şans verebilmesi
gerekiyor. Söylemesi kolay diyeceksiniz belki ancak söylemesi de yapması da oldukça zor,
biliyorum.
Kendine karşı dürüst olabilmek… Ne kadar basit ve kolay geliyor kulağa değil mi
uzaktan? Lakin kişinin en büyük zorluğu kendisiyle hesaplaşabilmesiymiş bu hayatta.
Kimseye değil de kendine hesap verebilmek ne kadar büyük bir külfetmiş. Sözcüklerin
konuşulamadan boğazda düğümlenmesi, kaçacak bir yerin olmadığı fark edilince çaresizliğin
boy göstermesi ne kadar da yorucuymuş. Kendi çerçevenden kendine bakabilmeye çalışırken
aslında hiç tanımadığın biriyle karşılaşma korkusu ne kadar ürkütücüymüş. Benim mesela son
zamanlarda hiç tanımadığım bir Beyza’nın varlığını hissettiğim an bunu reddetmeye
yönelişim o kadar sancılıydı ki her gün bunun ağırlığıyla başlıyordum güne. Ama işte bizler
bu noktada –her ne kadar ben bulamasam da- yine her zaman olduğu gibi sığınacak farklı bir
kapı buluyoruz. Ġnsanoğlu işte, istemediği her olaydan istediği her şekilde o kadar kurnazcaNuray Beyza YANIKOĞLU
sıyrılabiliyor ki… Ne yapıyoruz peki? Kendimize anlatmayıp başka birine anlatıyoruz
gerçeklerimizi, yalanlarımızı, doğrularımızı, yanlışlarımızı. Ve bunu yaparken de bir usta
edasıyla ince eleyip sık dokuyarak seçiyoruz karşımızdakini. Bizi hiç tanımamasına,
bilmemesine, eleştirecek kadar yakın olmamasına özen gösteriyoruz. Bizi “olumsuz”
yargılarla değerlendiremeyecek kadar hayatımızın içinde olmamasına dikkat ediyoruz. O
nedenle kimi zaman gerçek sırlar en çıplak haliyle en yakınla, bir dostla, bir arkadaşla hatta
kişinin kendisiyle bile değil de bir yabancıyla paylaşılıyor. Kim bilir belki de o sırlar
gerçeğiyle, doğrusuyla, yanlışıyla, yalanıyla ama en yalın haliyle bir başkasına anlatılıyor.
“Bazı gerçekler yalnızca bir yabancıya söylenebilir.” dercesine…
Bir yabancının yanında muhakkak ki kendimizle baş başa kaldığımızdan daha rahat
oluyoruz. Neden mi? Çünkü onlar, bizim onlara anlattığımız kadar bir ayna olabiliyorlar bize.
Ve onlara gerçekler anlatılsa dahi bizler, kendimize kendi gözlerimizden daha az
çekindiğimiz –aslında hiç bilmediğimiz- bir aynadan bakmayı tercih ediyoruz. O ayna da
gerçekleri bilse dahi Pamuk Prenses’teki üvey annenin aynası misali bizlere
katlanabileceğimiz kadarını gösteriyor, söylüyor. Ben mesela ne zaman mutsuz olsam ve bu
gerçeğimi kimseye söylemek istemesem hemen kaçamak gülümsemelerime başvururum,
insanlara mutlu olduğum yanılgısını yansıtırım çünkü mutsuzluğumu görmek o an
kaldırabileceğim bir durum olmaz genelde. Ġşte insanlar kendilerinden kaçıp yabancı ruhlara
sığınarak korkularını her defasında yine ve yeniden bastırmaya çalışıyor, bunun için fırsat
kolluyor. Kendi aynası olmaktan aciz bir şekilde… Aynalar, hayatımızın her anında dönüp
bakarak kendimizi hatırlamaya çalıştığımız gözler aslında. Her ne kadar bazen o gözleri bir
yabancıya emanet etmekten çekinmesek de ilerleyebilmek, yola devam edebilmek ve en
önemlisi de kendimize hesap verebilmek için o gözlerin varlığına ihtiyacımız var. Ġnsanın en
doğru aynası kendisidir normalde. Ancak yoğunlukta kendimize zaman ayırmadığımız için
“gerçeklerimizi” tüm detaylarıyla görmeye vakit bulamadığımızdan mıdır yoksa kendimizi
oldukça önemsediğimiz için “gerçeklerimizi” tüm çıplaklığıyla görmekten korktuğumuzdan
mıdır bilinmez en gerçek “gerçeklerimizi” anlattığımız aynalar hiç bilinmezler. Yoksa
gerçekleri en kısa yoldan ve en tereddütsüz şekilde nasıl gün yüzüne çıkarabilirdik ki?
Gün yüzüne çıkan gerçeklerle birlikte bizler aslında terk ediyoruz kendimizi. Hem de
kendimize en çok ihtiyaç duyduğumuz anda… Hiç vakit ayırmadan, üzerinde durmadan,
kritik bile yapmadan hayatımızı, kendimizi koyduğumuz trene uzaktan bakmakla yetiniyoruz.
Kendimizle baş başa kalmak en büyük korkumuz oluveriyor ve biz mutlaka yanımızda,
görünmeyen ama gerçek kendimizden bizi koruyacak birilerini istiyoruz. Daha da fazlası
seçiyoruz. Bizi bizim izin verdiğimiz kadar tanıdığını bile bile onlarda teselli bulmaklaNuray Beyza YANIKOĞLU
kandırıyoruz kendimizi. Ancak unutmayalım ki bizden sadece bir tane var ve maalesef bizi
bizden başka tam anlamıyla tanıyan biri de yok. O nedenle gerçeklerimizi yansımalardan
aramaktan vazgeçmeliyiz. Çünkü yansımalar, bize ihtiyacımız olanı değil de istediğimizi
vermekten başka bir işe yaramıyor. Belki çok acımasız bir eleştiri yapıyorum ancak ben
kendimden biliyorum: Kendimin aynası olmak son zamanlarda vazgeçtiğimden beri olayları
hep kendi kurgumdan izliyorum kendimi kandırdığımı bilerek üstelik.",,,,
6546,Baran Özaydın Özaydın-1,,"Türkçe 101-14
Ali Turan Görgü
Bencil Başarı
Başarının her zaman getirileri olduğunu düşünmüşümdür ve toplumun başarılı
bulduğu insanların güzel hayatları olduğunu sanmışımdır. Alan Turing’ in hikâyesini takip
ederken de böyle bir beklentim vardı açıkçası. Ancak bu sıra dışı hikâye sayesinde başarı
tanımını derinlemesine inceleyerek şaşırtıcı sonuçlarla yüz yüze kalmam an meselesiydi.
İnsanlığın başlangıcından itibaren dünyanın ev sahipliği yaptığı en büyük savaşı kazandıracak
kadar başarılı olan bu insanın hikâyesi beklenmedik bir şekilde yoğun bir yalnızlık ve
depresyon içeriyordu. Bu da başarının tanımını sorgulamaya itti beni. Acaba başarı, kişinin
öldükten sonra adının anılması mıydı? Dünyaya, bilime, sanata kattığı çağ ötesi buluşlar
mıydı? Yoksa bu iki kapılı handan, mutlu bir yolculuğun sonunda, huzurla çıkmak mıydı?
Alan Turing’in hikâyesi bu soruların arasında gezen bir filmdi bence. Sahip olduğu tek
arkadaşını da küçük yaşta kaybeden Turing, en önemli icadına arkadaşının ismini verdiğinde
aslında yalnızlığına çözüm olarak bu icadı yaptığının sinyallerini veriyordu. Yani kendi
sorununa çözüm bulabilmek için yapay başarılar peşinde koşuyordu. Ancak kendinden başka
herkese yararlı olduğunu söylemek yanlış olmaz. Resmen iki kapılı han arasında yürüdüğü
yolun taşlarını ayaklarını kaybetme pahasına düzenlemişti ve herkesin gözünde başarılı
olmuştu. İşte çelişki de buydu ya. Herkes onu başarılı diye damgalarken Alan yalnızlıktan
kurtulamamanın verdiği hayal kırıklığıyla kaybedenlerin adeta başıydı.Özaydın-2
O an aklımda şimşekler çaktı. Kendimi sorgulamaya başladım ve düşünmeden
edemedim. Çevremden aldığım geri dönüşler ne kadar bana uygundu? Hayatıma imrenen,
başarı dolu olduğumu söyleyen insanlar haklı mıydılar? Yoksa yaşadığım hayat, çağımın ‘iyi’,
‘başarılı’ olarak nitelendirdiği, içi boş ay çekirdekleriyle, ruhsuz amaçsız diplomalarla mı
doluydu? Başarılarımın ne kadarı ‘benim’ idi? Başarının getirisi vardır diyordum. Benim
başarılarımın getirisi kimeydi?
Ülkenin en iyi mühendislik fakültesinde ‘başarılı’ bir öğrenciydim. Bütün akrabalarım
bana imrenir, iltifatlar yağdırır, çocuklarına örnek gösterirlerdi. Tabii nerden bilsinler aslında
tahmin edemeyecekleri kadar başarısız insanı, mesleğine uymayan birini örnek olarak
gösterdiklerini. Nerden bileceklerdi konservatuvar okumak istediğim halde hırsımı zorla
gönderildiğim mühendislik fakültesinde daha çok çalışarak aldığımı. Kendimi başarılı
görmemenin yanı sıra, ben de Alan gibi kanımla yol taşlarımı cilalayarak ilerliyordum. Hatta
sanki dipsiz bir kuyunun içine düşüyordum, gittikçe hızlanıyordum. Daha çok başarı, bu
alandan vazgeçmemi daha da zorlaştırıyordu. Bir yandan da yaşım ilerliyordu ve öğrenme
kapasitemi yeteneklerimi şekillendirme gücümü kaybettiğimi hissediyordum. Adeta ruhum
damarlarımdan çekiliyordu hem de her geçen gün alınan kan tüplerinin sayısı artıyordu. Bense
sorunu başkaÖzaydın-3
yerlerde arıyordum ve daha çok kendimi okuluma adıyordum. Aynı Alan gibi, suni bir
başarıya sarılarak sorunlarımdan kurtulmaya çalışıyordum.
Sanki yaşam tünelimin tam ortasına ulaştığımda depreme yakalanmış gibiydim. Ya
ileri koşacaktım ve hayatımdaki başarılarımın yapaylığı yüzünden ruhumu erkenden
kaybedecektim ancak ismimi ölümsüzleştirebilecektim ya da geri kaçarak hayata yeniden
başlayacaktım, okumak istediğim bölümün sınavlarına girecektim ve bu noktaya gelene kadar
cilalamak için kullandığım kanımı geri toplayacaktım.
Bir anda hayatımda bu kadar büyük değişiklikler yapmayı seçmeme şaşırıyordum.
Birkaç yıldır fark edemediğim eksikliği karanlık bir sinema salonuna girdikten sonra fark
edeceğimi ve film sonunda tekrar aydınlığa çıktığımda hayatımın da ferahlayacağını nerden
bilebilirdim. Alan Turing’in hayatı çok dramatik bir şekilde sonlanıyordu ve ben böyle bir
hayatı istemiyordum. Sonuçta bu hayatı yaşayan bendim ve eylemlerimin bana ne kadar
yararlı olduğu önemliydi. Komşular beni ilham kaynağı olarak göstersin diye yaşamıyordum
nihayetinde. Biraz bencilliğin vakti gelmişti galiba. Başarılarımın faturasını ödemenin değil
sefasını sürmenin vakti gelmişti.",,,,
266,Hale Okumuş,,"KAYGI FIRTINASI
İçimde bitmek bilmeyen bir korku var. Daha önce de benzerlerine şahit olduğum,
nasıl başa çıkılacağını bildiğim fakat başıma geldiğinde bana yine aynı hataları yaptıran o
his. Modern dünyada adına anksiyete denilen o hisle beraber yol alıyorum. Sanki bir
labirentte gibiyim, üşüyorum, açım, ama yukarıda gökyüzü var. Yani hâlâ bir umut var.
Ama ısrarla aynı yollardan gidiyorum çünkü içimdeki karanlık fırsat vermiyor, ona boyun
eğiyorum. Kafamda o hiç girmediğim yolların hayali var. Birden ürpererek sorgulamaya
başlıyorum, sahi farklı deneyimlere adım atmayacaksam o zaman neden o labirente
girdim?
Korkum beni ele geçirdiğinden beri nasıl biri olduğum hakkında şüphelerim var. Bu
korku öyle ki gerçekte olduğum, olmak istediğim kişiyi hoşuna gitmediği takdirde
günlerce işkencelere maruz bırakıyor. Onun yaşam enerjisini bir bütün olarak emiyor ta ki
pes edene kadar. Bana adice gülüşler atarak köşesine çekiliyor. Bir tarafım beni canavar
olarak nitelendiriyor. Susturulması ve aşırı uçları törpülenmesi gereken bir yaratık. Fakat
sessiz bir direniş var, canavarın direnişi eli kolu bağlı olsa da devam ediyor.
Çiğdem Ülker’in Buluşmalar adlı denemesinde bulunan günlük hayatta karşımıza
çıkan “duvarları yıkmak” konusuyla alakalı bir bölüm, tüylerimi diken diken etti.
Gerçekten de bende duvarları aşamama, yeni aksiyonlar alamama durumu söz konusu.
O duvarı yıktığında göreceklerini sadece tahmin edebilirsin. Eğer rasyonel düşünen bir
insansan, duvarın ardını duvarı yıkmadan da öngörebilirsin. Lakin kara bulutlar yine
belirir önce dersin ki sadece temkinliyim fakat gerçekte arkana bakmadan sadece
koşuyorsun aşamayacağını düşündüğün “Şeker gibi eririm.” dediğim o yağmurdan.
Korku yeni bir gerçekliğe daha kapısını aralıyor o da geç kalmışlık hissi. Labirentte
o da benimle beraber hareket ediyor. Yeni bir yol haritası çizmek istediğimde “Şimdi sen
kaçıncı sınıf oldun?” diyen teyzelerle ve “Kaç doğumlusun?” diyen sınıf arkadaşlarımla
beni burun buruna getiriyor. İçimde esen nefret ve tiksinti rüzgarıyla göz gözü görmez
oluyor. Gözlerimden akan yaşlar hemen kuruyor rüzgârda ve ben insanların yargılarına
karşı inadım ve birazcık da olsa kendime olan güvenimle kalkıyorum ayağa. Çıktığım yol
beni özgürlük kavramına daha da yakın kılıyor. Kaygı beni denetlemeye, alaşağı etmeye
gelene kadar emin adımlarla keşfime devam ediyorum.Anksiyete, gövde gösterisine başlıyor. Önce benim hâlâ düşününce ah çektiğim
bir meseleyi aklıma düşürüyor. O yeni patikada yürürken birdenbire olduğum yerde
çakılıveriyorum. Sonra diğer vesveseleri fısıldıyor kulağıma. Deli oluyorum, susturmak
istiyorum bütün sesleri. Yapamıyorum, bütün yardım ellerini, “Bu benim yolum.” deyip
elimin tersiyle itiyorum. Sesler daha da artıyor çünkü artık yapayalnızım. Zihnimi ele
geçiren kaygı beni bedenen de çok yoruyor. Önce yemeden içmeden kesiliyorum sonra
iyice elden ayaktan kesiliyorum. Kendimin fırtınası ortasında kalakalıyorum. Birdenbire
bir insan kalabalığı beliriyor kimseyi tanımıyorum, bir yardım eli bekliyorum ama beni
ezip geçiyorlar.
Biri çıkıp bir ışık hüzmesi gibi gelip bana “Hala deneyebilirsin.” diyor gülümseyerek.
Hıçkırarak ağlayıp boynuna sarılıyorum çünkü hala umudumun olduğunu bana
hatırlatıyor. Zihnimdeki labirente gün doğuyor, fırtınadan sağ salim çıktığım için kendimi
tebrik ediyorum. İnsanların bana olan tepkilerini normal karşılıyorum çünkü artık
anladım, beni ben kadar iyi tanıyamayacaklarını biliyorum. Kara bulutlar hiçbir zaman
peşimi bırakmayacak; herkesin hızı, her yiğidin yoğurt yiyişi farklı bunun farkındayım
artık. Zihnimdeki labirentin sonu bilinmez, yolları çetrefilli ama bir o kadar da ben olmuş
yollarda temkinli olduğu kadar emin adımlarla yürüyorum.
Kaynakça
Ülker, Çiğdem. Buluşmalar. Remzi Kitabevi, 2021.",,,,
3970,Deniz Güzelcik,,"Bütün aileyi bir araya getiren bayram sabahı geldiğinde, sohbet sırasında aile büyüklerinin “Nerede o
eski bayramlar?” tarzında sitem içeren cümleler kurduğunu işitiriz. Onlara göre kendi gençliklerinde yaşadıkları
bayramlar ile şimdikiler arasındaki fark büyüktür. Bizler ise istisnasız her bayram aynı cümleyi duyduğumuz için
pek umursamayız onların söylediklerini. Halbuki onları bu cümleyi kurmaya iten durum aynı zamanda
üzülmelerine sebep olmaktadır. İşte tam da buna benzer duyguları kendi çocukluğumdaki ile şimdiki çocukların
eğlence anlayışlarını kıyasladığım zaman hissediyorum. “Nerede o eski saklambaçlar, istoplar, mahalle maçları,
tasolar…” diyorum kendi kendime.
Küçükken oturduğum binanın hemen arkasında bir park vardı. Parkın diğer üç tarafı arkadaşlarımın
oturduğu binalarla çevriliydi. Binalardan birinin gölgesinin parkın üstüne düşmesiyle dışarı çıkar, hava kararıp
eve çağrılıncaya kadar doyasıya oyun oynardık. Daha okula dahi gitmiyorken, parkın içindeki kum alanlarda bir
inşaat mühendisine dönüşürdüm. Büyüdükçe eğlence anlayışım değişti ancak ev sahibi hâlâ parktı. Bazen başka
mahallelerden çocuklarla mahalle maçı yapmak için parkımızdan dışarı çıkardık. Parkı terk ederdik bir süreliğine
ancak gittiğimiz yerlerde de park kültürü hakimdi. Kendi parkımız bizim stadyumumuzdu, deplasmana
gidiyorduk sadece. Saklambaç oynarken ebenin yumduğu yerdi park. Bisikletlerimizi sürerken park bizim için bir
garajdı, hayal gücümüzün sınırlarını zorlayıp dinazorlardan kaçarken ise bir kaleye dönüşüyordu. Çocukluğunu
benimle aynı dönemde yaşayanlar bilir, akşam ezanının okunması demek eve dönüş vakti demektir. Bu kuralın
esnetildiği zamanlar da olmuştur elbette. Benim çocukluğumda yaz geceleri mahalle sakinleri parkın etrafındaki
çardaklarda oturur çay içer, sohbet ederlerdi. Etrafımızda büyüklerin olması ailelerimizde güven uyandırırdı, bu
da eve dönüş saatinde değişime yol açardı. Kimi zaman gece yarısına kadar parkta kalabilirdik. İşte bu
zamanlarda keyfimiz ikiye katlanırdı. Şuan hâlâ aynı evde yaşadığımdan perdemi açıp parka baktığım zaman bu
durumun tamamen değiştiğini görebiliyorum. Her dışarı bakışımda değişime yeniden tanık oluyorum.
Çocukluğumun büyük bölümünü geçirdiğim, yüzlerce anı biriktirdiğim parkın boş olması beni hüzünlendiriyor.
Büyüklerimiz eski bayramlardan bahsederken belki yirmi-otuz yıl öncesini kastediyor. Bu kadar uzun bir
süre zarfında değişim olması normal karşılanabilir ancak daha on sene önce çocukların en büyük eğlence alanı
olan parkların şimdi boş olduğu gerçeğini kabullenmek kolay olmuyor. Mahellemizdeki park da etrafındaki
binalar da aynı yerinde duruyor. Binaların içinde yaşayan çocuklar olduğundan da eminim. Peki nasıl oluyor da
bu park yıllardır boş kalabiliyor? İşte bu soru üzerine düşünürken aslında parkları boşaltan neslin biz
olduğumuzu fark ediyorum. Sahi nasıl ayrılmıştık biz parktan? Bir gün parkta doyasıya eğlenirken ertesi gün
parka gitmeyi kesmediğimiz aşikardı. Bu bir süreçti ancak bu süreci hızlandıran bir etken vardı. Hatta bu süreci
hızlandırmaktan ziyade bizi parktan koparan bir etkendi bu. Bu etkenin ne olduğunu anlamam çok zaman
almadı. En son parka gittiğim zamanı hatırlamaya çalıştım, daha doğrusu parka hangi amaçla gittiğimi.
Arkadaşımla parkta buluşup ondan bir oyun diski aldığımı anımsadım. Sonrası ise malum, eve kapanıp aldığım
bilgisayar oyununu bitirene kadar parka uğramadım. O günden sonra park sadece arkadaşlarımızla bilgisayar
oyunu değiş tokuş etmek için buluştuğumuz bir mekan olmaktan öteye gidemedi. Bilgisayar oyunları doyasıya
eğlendiğim parkın yerini almıştı. Çocukluğumun parkta oynayarak geçirebileceğim son dönemlerini evde
bilgisayar başında geçirmiştim maalesef. Maalesef diyorum çünkü şimdi en son çıkan oyunları en kaliteli şekilde
oynama imkanım var ancak hiçbiri parkta geçirdiğim bir günün tadını vermiyor.",,,,
1804,Kendi Kendine Yetebilmek,,"birilerine ve bir şeylere bağımlıyız. Okuduğum Jorge Bucay'ın bu kitabı sayesinde bu bağımlı olduğum
şeylerin hayatımın ne kadar büyük bir kısmını kapladığını fark ettim. Bir şeyleri yapmadan başkalarına
sormaya, danışmaya o kadar alışmışım ki o işleri yapmak benim için o insanlarla bağdaşmış duruma
gelmiş durumda hatta biraz ileri gidip o insanlar olmadığı zamanlarda o işleri yapmaktan zevk
almadığımı söylemek bile mümkün. Peki kendimi niye bu derecede başka insanlara bağlamışım?
Yaşımız küçük, hayatımızdaki insanlar da gelip geçiciyken insanlara bu derece de anlamlar yüklemek
ve onlara alışmak ne kadar doğru? Bu kitap sayesinde kendime bu soruları sormaya başladım,
hayatımda insanlara ayırdığım yerin büyüklüğünü gördüm ve onlara ne kadar bağımlı olduğumu fark
ettim. Her insan bazı şeyleri yapmaktan hoşlanmaz veya yapamaz. Mesela ben tek başıma bir kafede
oturmaktan hoşlanmam, pek tercih etmem. Yani evden dışarı çıkabilmek, bir kafede oturabilmek için
başka birisine ihtiyacım var. Bir kadın olarak alışveriş yapmak en sevdiğimiz şey gibi gözükse de
aslında alışveriş ikilemleri, verilmesi gerek bir sürü kararı da içinde barındırır. Küçük yaştan beri
hepimiz alışverişe annelerimiz, babalarımız veya bir büyüğümüzle çıkmaya alışmışızdır ve şu an büyük
bir alışverişe çıkabilmek için yanımda kararlarımı almamda yardımcı olacak birini isterim. Yani
alışverişi tek başıma yapmakta zorlandığım şeylerden biri. Fakat dünya ne kadar kalabalık olsa ve
çevremizde bir sürü insan da olsa dünyada her birimiz yalnızız ve bir şekilde kendi ayaklarımız
üzerinde durmayı öğrenmeliyiz. Fark ettim ki her birimiz aslında kendimize yetebiliriz ve aslında
başkalarına da ihtiyacımız yoktur. Sadece başkalarından aldığımız yardımlarla işin kolayına kaçıyoruz.
Peki mutluluğun anahtarı olarak da başkalarına ihtiyacımız olmamasını, kendi kendimize yetebilmeyi
söyleyebilir miyiz? Fark ettim ki; insan başkalarına ihtiyacı olmadığı zaman özgür oluyor. Mutluluk,
yaptığımız çoğu şeyde ulaşmak istediğimiz kavram ve özgürlük de her insanın aradığı bir başka
kavram. Her insan kendi kendine bir işi başardığında, yapamayacağı bir şeyi yaptığında mutlu olur.
Yani mutlu olmak için başkasına da ihtiyacımız yoktur; kendi kendimize yaptığımız bir resimde, kendi
kedimize çıktığımız bir alışverişte de mutlu olabiliriz. Bir insanın varlığına veya yokluğuna bağlı
olmamalıdır mutluluğumuz hele ki yaşayacak bir sürü güzel gününüz olacaksa. Ayrıca başkasına
ihtiyacımızın olmaması kendimizi özgür hissettirir. Örneğin ben eve yerleşmeden önce okullar
açılmıştı ve normalde evim şehir dışında olduğu için arkadaşımda kaldığım 2 hafta geçirdim. Eve
girişim ve çıkışım, takıldığım insanlar, yemek yeme düzenim bile o arkadaşıma bağlıydı. 2 haftanın
sonunda evim hazır olduğumda hiç hissetmediğim kadar iyi hissediyordum çünkü ona bağlı olan
hayatım bitmişti ve sonunda istediğim zaman, istediğim yerde, istediğim kişilerle olup istediğimi
yapabiliyordum. Her insan hayatında bağımlı olduğu bir şeyden kurtulduğunda aynı şeyi hisseder;
özgürlüğünü. Kısacası; hayatımda aslında alışkın olduğum ve bağımlı olduğum şeylerin beni mutlu
ettiğini sanıyorken aslında hayatımı zorlaştırdığını ve kendi kendime yeterek sahip olabileceğim
mutluluğun önüne geçtiğini fark ettim. Bağlı olduğumuz alışkanlıklar, insanlar, yapmadan
duramadığımız şeyler sadece kendimizi kısıtlamamız değil mi? Asıl bağlı olmamız gereken şeyler onlar
yerine kendimiz değil miyiz? Umarım hepimiz bu soruları sorarız ve bağımlılıklarımızın sadece
önümüze taş koyduğunu fark ederiz.
KAYNAKÇA: Bucay, J. (2015). Kendine giden yol (M. Erkmen, Çev.) İstanbul: Epsilon yayınları
SİMAY ÖRER",,,,
1072,Ecenur Uyanık,,"Kaçmak istiyorum. Neyden kaçmak? Zorunluluklardan, sorumluluklardan, gereksiz
merasimlerden, ikiyüzlülükten, bencillikten kaçmak istiyorum. Ben, doğanın bize sunduğu
her şeyi karmaşıklaştırmış olmamızdan rahatsızım. Hiçbir şeyi doğal halinde bırakamama
takıntımızdan, her şeye burnumuzu sokup yönetmeye çalışmamızdan, güzel olanı
çirkinleştirmeye, çirkin olanı iğrençleştirmeye olan meylimizden rahatsızım. O kadar
rahatsızım ki midem bulanıyor. Doğaya dönmek istiyorum. Doğanın basit düzenine,
huzuruna, ilkel ama dinamik yaşam tarzına dönmek. Her şeyin birbiriyle uyum içinde olduğu
ve kimsenin diğerinin işine burnunu sokmadığı, bencilliğin değil de bireyselliğin hüküm
sürdüğü bir yere kaçmam gerek.
Doppler insanlardan hoşlanmıyor. Ben de hoşlanmıyorum onlardan. Sanat dışında
insanların yaptığı hiçbir şeyi beğenmiyorum. İnsanların kurduğu düzende her şey çok “fazla”
geliyor bana. Her şey çok abartı. Doğa sade, biz de doğanın bir parçasıyız, neden biz de sade
olamıyoruz? Bin yıl önceki basit yaşam tarzımızın nesini beğenemedik de teknoloji denen
mereti yarattık? Esiri olacağımızı bildiğimiz bir şeyi neden var ettik? Andreas Doppler gün
boyu kafasının içinde televizyonda çıkan çocuk programlarının aptal jenerik müzikleri
tarafından işkence görüyorsa televizyonun insanlığa yararlı bir şey olduğunu kim iddia
edebilir? Ve küçük oğlu Gregus’un televizyon saati geldiğinde fiziksel olarak uyarılma
belirtileri göstermesi, yarattığımız şeylerin doğamızı alt üst edip bizi mahkûm ettiğine
yeterince geçerli bir kanıt oluşturmuyor mu? Doppler diyor ki, “Benim için televizyon
izlemek, insanları neden sevmediğim konusunda bir kaynak kitap okumak gibi” (52). İşte
insanlar her şeyi bu şekilde çok abartıyor. Bir zamanlar ortada iyi bir amaç varsa bile, artık
orada olmadığından hiç şüpheniz olmasın. İyi amaçları saptırmak konusunda insanların
üstüne yoktur.
Kaçabilecek bir yer de yok ki. İnsanlar ve iflah olmaz hırsları koskoca gezegende
kimseye ait olmayan bir karış toprak parçası bile bırakmadı. Doppler Oslo’yu çevreleyen
ormanlara gitti, fakat o ormanlarda üç günden fazla kamp kurmama yasağı var. Birileri
kontrole gelse pılını pırtısını toplayıp göç etmek zorunda kalacaktı. Görüyoruz ki insanların
koyduğu iflah olmaz kuralların kilometrelerce uzanan kolları orayı da sarmış. Doğa her yerde
birilerinin mülkiyeti altında. Bizi var eden şey doğa, gücü bizimle kıyaslanamaz ama biz ona
hükmetmeye çalışıyoruz. Daha doğrusu onu yerle bir ederek ve yok etmeye çalışarak ona
hükmettiğimizi zannediyoruz.
Her yer çok kalabalık. Ve gün geçtikçe daha da kalabalıklaşıyor. İnsanın sadece kendi
düşünceleriyle yalnız kalacağı, her şeyden bağımsız bir hayat sürmesi imkânsız gibi bir şey.
Evet, insan sosyal bir varlıktır, fakat artık öyle bir çağa geldik, öyle değişti ki her şey, insanın
başka insanlarla birlikte yaşaması gerektiği gerçeği bile pek geçerli gelmiyor bana. İlla bir
canlıyla sürdürmem gerekiyorsa yaşamımı, dürüst olmam gerekirse bu canlının bir hayvan
olmasını tercih ederim. Hayvanlar en iyi yoldaştır. İnsanların anlamadığını onlar anlar,
hisseder, onların içindeki iyilik saf bir iyiliktir. Ama insan insana iyilikten çok kötülük ediyorartık. Herkes kendi çıkarının peşinde diğerlerini ezip geçmeye çalışıyor. Hobbes’un dediği
gibi, “İnsan insanın kurdudur”.
Doppler de insanlardan kaçmak için ormana yerleşiyor fakat orada da kurtulamıyor
insanlardan. O onları orada istemiyor, ama insanlar kendi istediklerini yapma konusunda o
kadar ısrarcılar ve bir o kadar da düşüncesizler ki, Doppler’i yalnız bırakmaları gerektiğini
anlamıyorlar hiçbir zaman. En sonunda başka ormanlara göç etmek zorunda kalıyor Doppler
geyiğiyle beraber. Geyik Bongo, Doppler için duygu, düşünce ve deneyimlerini
paylaşabileceği ve asla yargılanmayacağını bildiği bir yoldaş gibi. Onunla birlikte yaşamak bir
insanla birlikte yaşamakla aynı şey değil. Bongo, Doppler’in sığındığı doğanın ve basit yaşam
tarzının vücut bulmuş bir simgesi adeta.
Evet, insanlar binlerce yıl süregelen bir çaba sonucunda bir düzen kurmuşlar
kendilerine, tabi kendi çıkarlarına hizmet edecek bir şeyi yapmalarını engelleyen her şeyi -­‐ne
kadar gerekli ve dünya düzeninin bir parçası olursa olsun-­‐ yakıp yıkarak iflah olmaz kişisel
amaçlarına ulaşmalarını sağladıkları bir düzene düzen denilebilirse… Ve bu düzeni
değiştirebilmek ne Doppler’in ne de onun gibilerin elinde, onlar da bunu biliyorlar. İşte bu
yüzden geriye kalan tek çare kaçmak. Ve orman...
KAYNAKÇA
Loe, Erlend. Doppler. İstanbul: Yapı Kredi Yayınları, 2016.",,,,
5466,KAYIP RUH,,"kırılmış,hüzünlenmiş ve her anağlayacak bir çocuk gibi bana bakıyor. İtalya topraklarındaki
songünüm olduğuiçindirbelki dediyorum kendi içimden. Eşyalarımıtopluyor ve kaldığım
otelden çıkıyorum. Akşam uçağımayetişmeden önce sonbirunutulmazgeziyapmak
istiyorum. Bu seferki farklı diyorum içimden, öyle diğergezdiğim şehirler gibi olmayacak
diye haykırıyor içimdeki meraklıben…Sonbirhaftadırilk defa birturotobüsüyerinedeğişik
uzunincebirgemiye biniyorum. Adriyatik denizinin incisi,denizin üstünde adeta dizçökmüş
ve beni bekleyen Venedik`e gidiyorum!
Her şehrin gerçekbirhikâyesi, ruhu vardıraslında. Öyle turistikgezilerde yıllardıranlatıla
geldiği gibi değildirtarihiolgular, olaylar... Nekadar onarmaya, güzelleştirilmeye çalışılsanız
da örtemezsiniztarihin gerçeklerinin üzerineoörtmek istediğinizörtüyü.Adeta hiç
büyümeyen çocuklar gibidirhepsi. Sevmediği birkıyafeti aslagiydiremezsinizonlara. Size
asla yalan söyleyemez, doğruyu veya yanlışı aslasaklayamazlariçlerinde. Eskimiş birduvar,
güzel tarihi birbinavehatta kırıkbirkaldırımtaşıbilehaykırmaya çalışır sizekendi yaşam
öyküsünü…Bu anılar, öyküler vegerçeklerdir birşehri şehiryapan, birçocuğaismini,
kişiliğini kazandıran. Ancak bazı şehirler vardırki tarif etmeye öyküler, anılar, masallar
yetmez; insanıiçineçeken sürükleyici birbelgesel olabilirlerancak. Kelimeleryetmez onları
anlatmaya, masum birçocuğungözünden damlayan birdamla yaşı görmenizgerekir
baktığınızda. Oşehrin ecdadınınyaşadığı zorlukları,salgınları,felaketleri ve sevinçleri
anlatmaya yetmez sayfalardolusu kelimeler…
Bana göreancak buşekilde anlatılabilirdiVenedik. Suyun üzerindeyükselen, su ile
insanoğlunun nasıl birbiriyle barışıkbirşekilde yaşayabildiğinisimgeleyen, ayak bastığım
andan itibaren dahaönce gezmiş olduğum şehirlerin gözlerimin önündenadeta birfilm şeridi
gibi geçmesinisağlayan birbiyografi gibiydi Venedik. Tarih boyunca birçokmedeniyeti
ağırlayan; kartpostallara, resimlere, filmlere konuolan vebazen de kendisinikara veba
hastalığınınpençesinde bulan çaresiz insanlarınsondurağıydıbuşehir. Biraz merak, biraz dageçmişe olan saygım iledolaşıyordum buşehrin dar geçitlerinde, yüksek köprülerinde. Bazen
yol bitiyor suyükseliyor vebirgondol kiralamak zorundakalıyordum. Şehir karmaşasının
kendisinepek uğramadığı biryerdi burası.İlk olarak eski biriskelekarşıladı beni. Kıyısında
mütevazı gondollarınolduğu,her içinize nefes çekişinizdesanki onüçüncüyüzyıldan kalma
birhava soluduğunuzuhissettiren duvarlar, kemerler, eskimiş mermer taşları… Yerinde
duramıyor insan böyle birşehirde. Akşam olup sularyükselmeden denizinkıyısındabinlerce
kazığınüzerine dizçökmüş buçocuğutanımak istiyordum. San Marko su, Rialtosu, Büyük
kanalı hepsi birdestan misali biröyküfısıldıyor kulaklarıma. Diğer şehirlerde olmayan bir
büyüyühissediyorum Venedik`te. İnsanlarınnasıl bukadar sakin ve mutlu olduklarını,adeta
sinirleri alınmış birvaziyetteyaşıyor olduklarını anlamaya çalışıyorum. Konuşuyorum yedi
yüz senedirdizlerinin üzerindebeni beklemiş hiçyaşlanmayan buçocukla. İçimeçekiyorum
havasını,konuşuyorum onunla. Bana tüm etkileyiciliği ilekendisini anlatmasını izliyorum.
Bazen birköprününaltından geçerken başımı eğiyorum, bazen ise sokaklarda ayaklarımı
ıslatmamak için insanlarınkoydukları taşlarınüzerinden sekiyorum. Arıyorum Dünyanın dört
birtarafında aradığım ancak hiçbirindebulamadığım okayıpgerçek şehirruhunu. Köşe
başındaki sıradan biriskele babası,eski birkapızili bileanlatmaya yetiyor buşehrin
yaşantısını veruhunu. Herkarışında ayrıbir tarih yatıyor buşehrin. Büyükkanalınortasında
gözlerimikapatıpiçimeyüzyıllardırdeğişmemiş bu eşsizmanzaranınkokusunuçekiyorum ve
düşünüyorum; yıllardırarayıpdabulamadığım o kayıpruhu buldum diyorum kendi kendime!
Tolga Tamuroğlu
Kaynakça: Tüm olay örgüsüvegezi içeriğikendime aittir,ilave kaynak kullanılmamıştır.
1.Resim:
https://www.google.com.tr/search?q=venedik+maske&espv=2&biw=1366&bih=662&tbm=is
ch&imgil=m4cA5g2NyERfqM%253A%253BYEzUr2fupC12IM%253Bhttp%25253A%2525
2F%2525
2.Resim:
https://www.google.com.tr/search?q=venice+sunny+day&espv=2&biw=1366&bih=662&tbm
=isch&imgil=PcNOU-
nkL2e0EM%253A%253BKnhaZ34903bcVM%253Bhttp%25253A%25252F%25252Fwww.1
23rf.com%25252Fphoto_16840886_grand-canal-of-venice-city-at-sunny-day-
italy.html&source=iu&pf=m&fir=PcNOU-
nkL2e0EM%253A%252CKnhaZ34903bcVM%252C_&usg=__2NsSyWOjHWLSLBkvRN2
XpiomWhg%3D&ved=0ahUKEwiz_7Gqmb3QAhXCJ8AKHZ_3DpsQyjcIJQ&ei=46k0WPO
BIsLPgAaf77vYCQ#imgrc=wnLmm4LPuiodDM%3A",,,,
458,Mahmut Arda Savaş,,"Ben, 9zled9ğ9m d9z9lerdek9 olağanüstü olayların başıma gel9p gelemeyeceğ9n9 hep merak
ett9m. Kısa b9r zaman önce 9se bunların gerçekleşmes9n9n mümkün olmadığını anladım.
Olaylardak9 kahramanlar b9r sürü sıra dışı özell9ğ9 olmasına karşın ben9m sıradan b9r
9nsan olduğumu ve monoton hayatımın 9ç9nde boğulduğumu fark ett9m. Elbette k9 bu
olayı fark ett9ğ9mde bunu s9nd9rmem kolay olmadı. B9r süred9r üzer9nde düşünmeye
başladım. Ben9m g9b9 sıradan b9r9n9n, seyrett9ğ9m d9z9lerdek9 kahramanlar g9b9 adrenal9n
dolu b9r maceraya çıkması mümkün mü? Bu soruya geçen zamanlarda 9zled9ğ9m Matr9x
(Matr9ks) 9s9ml9 f9lm cevap oldu. İçerd9ğ9 karmaşık olaylar, ben9m g9b9 sıradan b9r9n9n b9le
rahatlıkla adrenal9n dolu b9r maceraya atılab9leceğ9n9 ve hayattan doyasıya zevk
alab9leceğ9m9 gösterd9. Ama bu kadar get9rd9ğ9 yen9l9k ve değ9ş9kl9ğe rağmen fedakârlık
yapmamızı gerekt9r9yor ve ne kadar çok yen9 olay ararsak o kadar fazla sevd9ğ9m9z şeyler9
kaybett9r9yor. Elbette k9 f9lm sadece bunlarla da sınırlı değ9ld9.
F9lm9n sıra dışı b9r9n9n konu alsa dah9 başında geçen olayların bu kahramanın arka planı
9le 9lg9l9 olmaması ben9 daha çok heyecanlandırdı. Kend9mde eks9kl9ğ9n9 gördüğüm
özgüven 9le 9lg9l9 aldığı rad9kal kararlar 9se ben9m başımdan geçmes9n9 9sted9ğ9m olayların
aslında kend9m9n yaratab9leceğ9m olaylar olduğunun farkına varmamı sağladı.
Sonrasında gel9şen olaylar 9se b9r 9nsan ne kadar sıradan olursa olsun vereceğ9 kararların
toplumun büyük b9r kes9m9n9 etk9leyeb9leceğ9n9 vurguladı. Aynı yere çöp atsam ne olacak
veya yapmam gerek sorumluluklardan kaçıp daha sonra gerçekleşt9rsem ne olur g9b9
soruların sonuçlarını etk9ley9c9 b9r şek9lde gösterm9ş. Bu da kend9 hayatımızda önem
vermed9ğ9m9z olayların aslında k9m9ler9 9ç9n ne kadar öneml9 olab9leceğ9n9 tekrar
vurgulamış oldu. Bazı jestler9n, gülümsen9n hatta günaydının b9le 9nsanların üzer9ndek9
etk9s9 yadsınamaz. Bu ana f9kr9 tekrar tekrar vurgulayan f9lm9n d9kkat9m9 çeken b9r d9ğer
ana olayı 9se sanal gerçekl9k.
F9lmde bahs9 geçen sanal gerçekl9k aslında b9r dünya. İnsanların günlük hayatta yaşadığı
olayların s9mülasyonun olduğu b9r dünya ancak bu dünya aynı zamanda gerçek hayata
da etk9 edeb9l9yor. Bell9 9deaların gerçekleşmes9 9ç9n farklı yollar denen9yor ve normal
dünyamıza fazla zarar vermeden bu yöntemlerden en mantıklısını seç9yorlar. Ben9m bu
dünya hakkında aklımda olan şey 9se 9nsanların korkusuzca yapmak 9sted9ğ9 her şey9
yapması ve sonuçlarıyla yüzleşmek zorunda kalmamasıydı. Çoğu k9ş9n9n ekstreme
sporları yapmasını engelleyen ölüm korkusu ortadan kalksa herkes 9ç9n 9nanılmaz b9rdeney9m olmaz mıydı? Cevap elbette k9 hayır. Ben9m adrenal9n aramadak9 sebep ya da
9nsanların mutluluğu aramasındak9 temel sebep herkes9n bunlara sah9p olmaması. Eğer
bütün 9nsanlar mutluluğa sah9p olsa mutluluk bu kadar değerl9 olur muydu? Bence hayır.
Ben toplumdak9 herkes9n sah9p olmadığı veyahut sah9p olamayacağı şeyler9
deney9mlemek 9ster9m. Eğer herkeste sah9p olan şeyler9 deney9mlemek 9stesem soğuk
b9r kış günü dışarı çıkar ve üşürüm. Bu ben9 tatm9n etmez. O yüzden ben 9nsanların
çoğunluğunun sah9p olmadığı ya da sah9p olamayacağı deney9mler9n peş9nden koşmaya
çalışıyorum. Ama bu demek değ9l k9 her gün akıntılı sularda ş9şme bot 9ç9nde kürek
çekey9m. Bunu her gün yaparsam ben9m 9ç9n tekrardan monoton b9r olay olur ve ben9m
9ç9n h9çb9r anlam 9fade etmez. Ondan dolayı sürekl9 yen9 akt9v9te veya hob9ler
keşfetmel9y9m k9 kend9m9 tatm9n edeb9ley9m. Bunun bu dünyada mümkün olab9leceğ9n9
düşünmüyorum. O yüzden bunun mümkün olduğu tek yer olan sanal dünyaya yönelmey9
doğru buluyorum.
Sonuç olarak b9z gerçek dünyaya mühürlü olsak da bu gökyüzüne bakıp hayal
kurmamıza engel değ9l. Ama 9nsanın hayal gücünün de b9r sınırı var. Bunların ötes9ne
geçeb9lecek şey sanal gerçekl9k. Kend9 düşünce yapımızı, tecrübe ett9ğ9m9z olayların
çeş9tl9l9ğ9n9 arttırmamızı sağlayan kullanışlı b9r dünya. F9lm9n bende bu denl9 düşünceler
uyandırması oldukça hoşuma g9den b9r olay oldu.
Kaynakça:
Wachowsk9, L., & Wachowsk9, L. (Yönetmenler). (1999). The Matr)x [F9lm]. Warner Bros.
P9ctures.",,,,
4088,Gülnihal Muslu,,"Zaman her şeyin ilacıdır derler. Hiçbir kötü his, hiçbir kötü olay insanı ölene kadar esir alamaz.
Ancak zamanın bile yenemediği bir şey vardır. Ölüm… Ölüme bağlı her duygu ölümün kendisinin aksine
sonsuza kadar sürer çünkü bu sonsuzluğu durdurabilecek varlıklar belki de sonsuza dek yok olmuştur. Bu
sonun insanın üstünde iki etkisi olabilir. Kişi ya hayatının sonuna kadar bu acıyla yaşamayı öğrenir ya da
acıya dayanamayıp sonunu hızlandırır. “Ölenle ölünmez” denir çoğu zaman ama bunu diyenler bilmez ki
sevdiğinin ölümüne tanık olan her gün ölür. Aynı şekilde kazara can alan da…
Sevdiklerini erken kaybedenler sevdiklerinin yanına erken gitmeyi umar hatta bazen bu süreci
hızlandırır; intihar ederler çünkü her şeylerini kaybetmişlerdir. Yaptıkları bir hata yoktur ortada, kimsenin
suçu değildir bu. Dolayısıyla pişmanlık ya da onları iyilik yapmaya zorlayabilecek bir duygu yoktur. Aynı
zamanda ortada bu acıyı azaltabilecek biri de yoksa bu acıya son vermenin en kolay yolu kendi hayatını
sonlandırmak gibi gelir insana. Sonuçta bir bedene ne kadar acı sığabilir ki? İlk intihar nasıl edilmiştir diye
düşünüyorum. Kendi canına son vermek için ne yaşamıştır ki bir insan? Belki meraktandır. Öldükten
sonraki o belirsizliğin ne olduğunun merakıdır. Acaba evladını kaybeden bir anne midir? O kadar acıyla
nasıl başa çıkacağını bulmak için bir arayışa girmiştir. Belki de bunların hiçbiridir. İlk gerçek günahtır belki
sebep. Geri alınamayacak bir hatadır. Kazara alınan bir candan sonraki suçluluktur.
Bu durum bir hata sonucu can almak olursa o zaman her şey değişir. İnsan bu noktada
affedilmek, kurtulmak, özgür kılınmak ister. Bunun için de değişik yollara başvurur. Kimisi bu pişmanlık
ve suçluluk duygusundan kurtulmak için kendini iyilik yapmaya adar. Kimisi ise kendi yaşamına son verir.
Bazı insanlar da vardır ki her ikisini de yapar. Yapılan sayısız iyilik bile ölümü unutmaya yetmez. Bunun
farkına varan insan acısını sonlandırmayı seçer. Ancak bu bile yetmez unutmaya. Borçlu hisseder. Son kez
de olsa yardım etmek, bir şeyleri düzeltmek ister insan çünkü ne yaparsa yapsın kendisini değerli ya da
yaşamaya layık göremez, eksik hisseder. Ben Thomas’ın aldığı yedi cana karşılık yedi hayat vermeye
çalışması gibi… Lakin öyle değildir. Yardım ettiği kişilerin ona karşı hissettiği duygular kişinin ne kadar
yanıldığını gösterir. O kişi kendi değeriyle başka insanların hayatına değer katmıştır. Sadece ne kadar
değerli olduğunun farkında değildir. Evet, bir hata yapmıştır ve bunun geri dönüşü yoktur. Sonuçları da
yıkıcıdır. Ancak bu insanın değersiz olduğu anlamına gelmez. Bir insanın değeri yaptıklarıyla ölçülür ve
yaptıkları ile farkında olmadığı değerini hak etmiştir. Bu, doğal olarak insana söylendiğinde inkâr eder
çünkü acıyı iliklerine kadar yaşıyordur. Onun için sadece yaptığı kötülük ve içinden atması gereken bir
zehir vardır. Bu yüzden dışarıdakilerin, başkaların ne söylediğinin bir önemi yoktur.
Kendimi Ben’in yerine koyduğumda vereceğim kararın çok da farklı olmayacağını fark ettim.
Hatta belki de onun kadar bile dayanamayacağımı… Söndürdüğü hayatlar varken pişman olmadan, bir
şeyleri değiştirmeye çalışmadan nasıl yaşabilir ki insan? Ama şüphesiz ki ben o kadar dikkatsiz olmazdım.
Arabada telefona bakmak gibi bir hatanın beni böylesine bir kadere sürükleyeceğinin farkındayım çünkü.Bu ve bunun gibi daha birçok saçma hatadan kaçınarak böylesi bir hayat hikâyesinden uzak tutmaya
çalışmalı kendisini insan. Hayatta her şeyin bir dengesi, bir sınırı vardır ve öyle kalması gereklidir. Her kim
o sınırı biraz aşarsa sonu gelmeyecek bir olaylar silsilesi içinde boğulur. Kimisi sağlığından olur fazla içtiği
için, kimisi hayatının boş geçen yıllarına yanar, kimisi hayatta o kadar çok şey yaşamıştır ki artık yorulur,
kimisi fazla hırsının içinde boğulur ve yolsuzluk yapar. Ve buna benzer binlerce insan hayatlarında
dengeyi bulamadığı için, geleceklerini etkileyebilecek hataları öngöremedikleri için hayatları kararır.
Bazısı hayatına lanet eder, doğmamış olmayı diler ve bildiği yolda devam eder, bazısı da Ben gibi canı
pahasına iyilik yapar yaptığı hataları affettirebilmek için.",,,,
4263,Zeynep Sena Sunmaz,,"Hayat bazen, bir hevesle aldığın yapbozun masada dağınık bir şekilde günler,
haftalar ve belki de aylarca beklemesine benzer. Baumbach’ın 2012 yapımlı
“Frances Ha” filmi adını koyamadığım, hayatın bulanık ve dağınık olması hissiyatını
kucaklamama vesile oldu. Frances’in hikâyesi, kendini bulmak isteyen ama bu
yolculukta kaybolan herkesin hikâyesi. Hayatın yapbozunda bazı parçaları
kaybederim, bazılarını yanlış yerlere koyarım, bazılarını ise zaten en başından yanlış
seçmişimdir. Bir noktada fark ederim ki belki de mesele, o masanın üstündekileri
tamamlamak değil, eksikleriyle de yaşayabilmektir.
Hâlâ kendimi “gelecekte bir noktada olacak bir kişi” gibi hissederim ama o gelecek
hiçbir zaman “şimdi” ye dönüşmez. İşte “Frances Ha” tam da bu histen besleniyor.
Hayatın düz bir çizgi olduğuna inanır, döngüler halinde yaşadığımızı fark edince
sarsılırız. Bizde bir sorun varmış, herkes aslında düz bir çizgide ilerliyormuş gibi.
Aslında bu düşünce gerçekten çok uzaktır. Bir kafeye otururum, hem sağımda hem
de solumda çiftler vardır. Nereye gitsem çiftler çarpar hatta gözüme, kendimde
sorun ararım tek başıma olduğum için. Hâlbuki aynı kafede karşıma baksam; tek
başına oturan, kendi kendine arkadaşlık eden bir kadın göreceğim. O kadın da
düşünüyor mudur acaba yalnız olduğunu? Bana sorarsanız kendi başına olmak
zorunda kalmak önce hüzünlü gelir. İnsan, birileri tarafından tamamlanmak ister.Ama zamanla fark ederiz ki tam olmanın tek yolu kendine yetebilmektir. Birini
sevmek, birine bağlanmak güzeldir ama bunu onsuz da var olabileceğini bilerek
yapıyorsan daha anlamlıdır. O kişi için var olmamalıyız. Kendimiz için var olmalı,
var olduğumuz için de o kişiyi hayatımıza almalıyız. Tek başımıza olmak bize
yettiğinde anca paylaşabiliriz hayatımızı.
Bazen bir dostluğa, bazen bir aşka, bazen de sadece bir fikre tutunuyorum. Ama bir
şeylere tutunmak, sırf boşluğu doldurmak için yapılırsa, eninde sonunda elimden
kayıp gidiyor. Frances de bunu öğreniyor aslında. Sophie’ye sıkı sıkıya bağlıyken,
bir gün onun hayatında arka planda kaldığını fark ediyor. Ve bu farkındalık, onu
önce yıkıyor, sonra da inşa ediyor. Çünkü Frances yalnız kalmayı öğrenmek
zorunda kalıyor. O olmadan da bir şeyleri yapabilmeyi, bir şeylerin içinde var
olabilmeyi. Yavaş yavaş kendi adımlarını atmayı.
Bazen yürürken arkama bakar, kimin eksildiğini, kimin hâlâ yanımda olduğunu
görmek isterim. Ama bazı yollar yalnız yürünmelidir. Tek başıma bir kafeye oturup
kendi kendime eşlik edebildiğimde, bir pazar sabahı kimseyi aramadan kahvemi
yudumlayabildiğimde, bir planımın olmadığı günlerde de kendimi iyi
hissedebildiğimde… İşte o zaman gerçekten kendim olabilirim. Çünkü yalnız olmak,
bir boşluk değil; içinde derinleşebileceğim bir alan yaratır. Ancak kendi başıma var
olmayı öğrendiğimde, bir başkasıyla hayatımı paylaşabilirim. Başka birinin
gölgesine sığınmadan, ona kendi ışığımı götürebildiğimde… İşte o zaman “buhayattaki insanımı” bulduğumu anlayabilirim. Ama o insan olmadan da tamam
olduğumu, yolun kendisinin de değerli olduğunu bilerek.
Zira bu filmi izledikten sonra fark ettim ki ben hep masada duran yapboz
parçalarını tamamlamama yardımcı olması için aramışım birilerini, halbuki yapbozu
tek başıma yaparken bana eşlik edecek birini istemeliymişim.
“Bu, birisiyle birlikte olduğunda ve onu sevdiğinde ve onun da seni sevdiğini
bildiğinde… ve o da bunu bildiğinde… ama bir partidesiniz… ve ikiniz de
başkalarıyla konuşuyorsunuz, gülüyorsunuz ve parlıyorsunuz… ve bir anda göz
göze geliyorsunuz… Ama bu, sahiplenici olduğunuz için ya da tamamen cinsel bir
şey olduğu için değil… sadece çünkü… o, bu hayattaki insanınız” (Baumbach
00:52:30). Bu hayattaki insanımız bize tamamlanmayı değil, tamamlanmadan da
var olabilmeyi hatırlatan kişidir. Bizi bütünlemeye çalışmaz, eksiklerimizle de güzel
olduğumuzu gösterir. Yanında olduğumuzda kendimizden ödün vermeyiz,
olduğumuz gibi var olabiliriz. Bu yüzden göz göze geldiğimiz an, sahiplenme ya da
eksik bir parçanın yerine oturma hissi değildir. Sadece bir bilme hâlidir. Kalabalığın
ortasında, başkalarıyla konuşurken bile orada olduğunu bilmenin verdiği sessiz,
paylaşılmış bir gerçekliktir.
Ve sonunda fark ediyorum ki mesele yapbozu tamamlamak değil, masada duran o
dağınık parçalarla yaşamayı öğrenmek. Hep eksik kalan, yerini bulamayan parçalar
var olacak. Bazen yanlış bir parçayı zorla bir yere oturtmaya çalışacağım, bazen de
aradığım parça elimde olduğu halde onu fark edemeyeceğim. Ama önemli olan,yapbozun bitmemiş olmasının güzelliğini görebilmek. Belki de hayat, hiçbir zaman
tamamlanmayacak bir resim. Ama bu, onu anlamlı kılmaktan alıkoymuyor. Çünkü
gerçekten önemli olan, yapbozu tamamlayacak insanı bulmak değil, kendi ellerimle
şekillendirdiğim bu eksik tabloya birinin oturup benimle birlikte bakması. Birlikte
eksikliği sevebilmek, tamamlanmaya çalışmadan da var olabilmek.
Belki de asıl mesele; yapbozun hep biraz dağınık kalacağını kabullenmek, masanın
başında oturup bir sonuca varmaya çalışmaktan ziyade süreçten keyif almaktır.
Kaynakça
Baumbach, Noah, yönetmen. Frances Ha. Greta Gerwig’in performansıyla, IFC
Films, 2012.",,,,
7955,Ata Şenkon,,"TURK 101 – Sınıf 17
26 Eylül 2014
“Matemli Köy”e Yolculuk
Işık! Kamera! Motor!
Nadine Labaki’nin yazıp yönettiği, hatta ve hatta Amale karakterini
canlandırarak başrol görevini üstlendiği “Peki Şimdi Nereye?” adlı filmi GE100 dersi
kapsamında düzenlenen etkinlikler sırasında seyretme fırsatı buldum ve çok
etkilendim. Bunun üzerine, hem sinemaya olan ilgimden, hem de filmin benim
üzerimde bıraktığı etkiden dolayı TURK-101 dersinde yazacağım ilk blog yazısını bu
film üzerine yazmaya karar verdim. Bu yazımda, filmi kısaca tanıttıktan sonra filmin
sevip sevmediğim yanlarını tartışacak ve bakış açımda yarattığı değişikliklerden
bahsedeceğim.
İtalyan sinemasının kara mizahından ve Broadway’den ufak esintiler taşıyan
film, Lübnan’da dinsel çatışmalar sonucu ortaya çıkan savaşların getirdiği yıkıcılığın
etkisinde kalmış bir köyü konu almaktadır. Lübnan’daki pek çok köyün aksine bu
köyde Hristiyan ve Müslümanlar uzun süredir barış içinde yaşamaktadır. Bunun
sebebi ise köyün dış dünyadan oldukça kopuk olmasıdır. Etrafı mayınlarla kaplı bu
köyün dış dünya ile olan tek fiziksel bağlantısı oldukça tehlikeli bir patikadır. Köyde
bu patikayı aşabilen yalnızca iki genç (Roukoz ve Nassim) vardır ve bu gençler aynı
zamanda yakın kasabalarla ticaret yaparak ailelerinin geçimini sağlarlar. Köydeki
barış ortamının bozulması ise yine aynı gençlerin köye televizyon kurmalarıyla başlar.
Bu sayede köy halkı dış dünyada yaşanan olaylara tanıklık eder ve erkek nüfusun
birbirine düşman kesilmesiyle birlikte köydeki barışı yeniden sağlamak köyün cesur
1kadınlarına düşer. Komedi ve dram türündeki filmin ana temalarını düşmanlık, sevgi,
yitim, yokluk ve yoksulluk kavramları oluştururken bu temaları desteklemek amacıyla
dostluk, aşk, yardımlaşma ve birliktelik yan temaları kullanılmıştır.
“Peki Şimdi Nereye?”nin açılış sahnesinden itibaren en son saniyesine kadar
beni etkilemeyi başaran nadir filmlerden biri olduğunu söylemem gerekir. Film,
“matem dansı” adını vermekten hoşlandığım muazzam bir koreografi eşliğinde
savaşlarda kaybettikleri eşleri, oğulları ve kardeşlerini anmaya giden siyahlara
bürünmüş köylü kadınlarla başlar.
Bu sahnenin beni en çok etkileyen
sahnelerden biri olmasının nedeni
ise kadınların yaşadıkları acıların
oldukça sanatsal bir perspektiften
izleyiciye yansıtılmış olmasıdır. Her
ne kadar soyut bir temsil gibi görünse de, koreografi; kadınların acısını somut bir
biçimde izleyiciye yansıtmakta ve izleyicinin içinde burukluk yaratmakta oldukça
başarılı bir araç haline gelmiştir. Filmin beni etkileyen diğer özelliklerini ise kapalı
mekan çekimleri, filmin genelinde kullanılan; aynı zamanda Ortadoğu coğrafyasıyla
örtüşen pastel renkler ve filmde kullanılan yerel müzikler oluşturmaktadır. Filmde
tam anlamıyla beğenmediğim bir kısım olmamasına karşın Lübnanlı kadınların köyde
böylesine söz sahibi olabilmesine oldukça şaşırdığımı söylemeliyim. Tabi ki böyle
düşünmemin üzerinde içinde bulunduğum toplumun Ortadoğu’ya karşı olan genel
görüşünün bir etkisi olduğunu kabul etmem lazım.
“Peki Şimdi Nereye?”yi izlemeden önce Ortadoğu hakkındaki izlenimlerim pek
de olumlu değildi açıkçası. Terör olayları, cehalet ve daha pek çok din nedenli sorun
hem bu coğrafyadan beni soğutmuş hem de pek çok olaya duyarsız kalmama neden
2olmuştu. Filmi izlediğim sıralarda ise beklediğimden çok daha farklı bir manzarayla
karşılaştım. Hatta bu manzara öylesine farklıydı ki, ben köyde büyük bir kaosun
doğmasını beklerken Labaki beni yanıltmayı başardı ve köyün kadınlarının
kendilerine has yöntemleriyle bu kaosu engellemiş oldu. -Aynı zamanda köyün
kadınlarının kullandığı bu akılcı yöntemler de filmin beğendiğim yönlerinden birisi
olmuştur.- Film bittikten sonraysa çok az filmden sonra yaşadığım bir deneyimi
yeniden yaşamış oldum. Bir anlığına kendimi filmin bir parçasıymış gibi hissettikten
sonra gerçekliğe döndüğümün farkına varmak gerçekten çok değişik bir histi.
Labaki’nin ikinci filmi olan “Peki Şimdi Nereye?” Lübnan’da hiçliğin ve
savaşların ortasında kalmış bir köyde yaşayan kadınların köyün erkeklerini savaştan
uzak tutmak için başvurdukları çabaların kimi zaman ağlatan, kimi zamansa güldüren
hikayesini anlatmaktadır. İzleyiciye gerçek bir Lübnan köyünden manzaralar sunan
film bana Ortadoğu’nun hiç bilmediğim bambaşka bir yüzünü göstermiştir. Bu sayede
de filmden sonra Ortadoğu’da yaşanan olaylara başka bir gözle bakabilmeyi
başarabilmem filmin ne kadar kuvvetli olduğunu kanıtlamıştır. Eğer sizin de dünya
sinemalarına ilginiz varsa Labaki’nin bu filmini kaçırmamanızı öneririm.
3KAYNAKÇA:
MLA Handbook for Writers of Research Papers. 7th ed. New York: The Modern
Language Association of America, 2009.
Where Do We Go Now? (Peki Şimdi Nereye?). Yön. Nadine Labaki. Pathé, 2011.
DVD.
4",,,,
3681,CEMRE ERİŞ 21601948,,"Sevmek ve alışmak… İki farklı sözcük, iki farklı anlam ama bu ikilikten çıkan bir
bütünlük değil midir? Nasıl diyecek olursanız ben de yeni yeni farkına varıyorum bu olgunun.
Çevrem, okulum, okuduğum kitaplar, dinlediğim müzikler kısacası hayat öğretti bana aslında bu
iki kavramın bir yerlerde kesiştiğini. Hayatımda belki bir hadi zorlasam iki kere içten ‘’seni
seviyorum’’ demişimdir bir yabancıya. Sevdim mi hala ben bile emin olamazken alışmak
eylemi beni yaktı geçti çünkü ben aslında hiçbirini sevmemişim ki. Sadece birine alışmayı
sevmek sanmışım. Kokusunu içime çekmeyi özlemek sanmışım, attığı mesajlarda yüzümün
gülmesini büyük büyük mutluluk sanmışım. Oysa sevmek böyle midir? Her filmde, her
kitapta sevmek acıtmaz mı hep insanların canını? Belki de şimdi bana kızıyorsunuz her sevgi
mutsuzluk mu getirir diye ancak şunu bilmenizi isterim ki hayatlarınıza bir göz gezdirseniz
benim haklı olduğumu göreceksiniz. Sevmek en büyük acıyı alışmak en büyük mutluluğu
getirir size. Çünkü alıştığın şey tarih gibidir, hani demişler ya tarih tekerrürden ibaret diye,
işte alışmak da öyledir hep bir tekrardır. Çünkü alıştığınız şey gidince alışacak yeni bir şey
bulmak çok kolaydır.
Dedemle bazen aşk hakkında sohbet ederdik, elli yıldır evli olduğu karısını
ağlayarak anlatırdı bana ve yalan yok ben her zaman şaşırarak dinlerdim onu. Çünkü
bana zaten yanında onunla bir ömür boyu yürümeye söz vermiş olan biri yüzünden
ağlamak mantıksız gelirdi. Ama canım dedeciğimi şimdi anlıyorum işte. O hiç alışmamış
ki karısına, sadece sevmiş ağlaması da işte hep bu sebeptenmiş. Bunu anlamam benim
yirmi yılımı aldı. Aynaya her baktığımda alıştığım ve sevdiğim şeyleri düşünür oldum son
bir yılda ve en sonunda anladım ki sevdiğim şeyler bana acı veriyor. Belki hemen değil,
belki çok erken belki çok geç ama eninde sonunda bir yerde bir vurgun yiyorsunuz sevgi
kolundan. Bu kabullenmesi çok zor olsa da böyle. Mesela bir ilişkiye başlıyorsunuz, belki
her şey çok güzel devam ediyor ama maalesef bir gün geliyor ve bu acı gerçeği
görüyorsunuz. Siz aslında hiç sevmemişsiniz ki, sadece yanınızda bir insanı taşımaya
alışmışsınız. En derinden yara alıyorsunuz belki ama çok koymuyor bu olay insana eğer
gerçekten sevmemişseniz. Ama olur da bir gün gerçekten sevdiğiniz biri çıkarsa
karşımıza ve monoton hayatınızı her gün ayrı bir heyecanla yaşatırsa size işte o zaman
işiniz çok zorlaşır maalesef. İçinizden her gün bugün acaba ne yaşayacağız diye
düşünüyorsanız, size çok çok geçmiş olsun demek isterim. İşte aslında ben bu yazıyı bu
olayı yaşadığım için kaleme aldım. Çünkü ben fark ettim ki ben birini çok seviyorum , ve
aslında ondan önce hayatıma giren kimseyi gerçekten sevmemişim. Ama en acısını da
şöyle yaşadım: karşımdaki gözlerine aşkla baktığım adam bana sadece alışmış…
Hayat işte… Bir gün güldürür bir gün ağlatır ve maalesef ilahi adalet hep bu
dengeyi kurar. Ne yaparsanız yapın güldüğünüz kadar ağlayacak, sevdiğiniz kadar
sevilmeyecek, sevmediğiniz kadar sevileceksiniz bu bir gerçek. Bunun farkına varınca belki
çok geç olacak ama eminim herkes bir gün bunun farkına varacak. Geç olsun güç olmasın
demişler bu hayat sizin ve dilediğiniz gibi yaşamak sizin hakkınız. Umarım bu hayatınızda her
zaman aklınızın birköşesinde olur. Çok sevdiğiniz ama asla karşı tarafın size alışmadığı sadece karşılıklı sevgi
paylaştığınız macera dolu bir hayat dilerim…",,,,
1792,Ahmet Tarık Işık,,"Günlük hayatın sıradan, basit, önemsenmeyen fakat herkesin vazgeçilmez oldukları
noktasında hemfikir olduğu eşyalar da bir gün sahiplerine özenip ölebilir mi? Peki hiç
düşündünüz mü, eşyalar en sonunda dünyadaki bitmek bilmeyen döngülerinden usanıp
ölmeye karar verirse ne olur? Örneğin senelerce yanımızdan ayırmadığımız, kolumuzdaki
değişmez yerinde, bizimle birlikte hiç soru sormadan tam sadakatle her yere gelen, her
ihtiyacımız olduğunda tereddüt etmeden başvurduğumuz, kimilerine göre oldukça gülünç olan
bir sevgiyle sıkı sıkıya bağlı olduğumuz saatimiz, olur da bir gün sürekli olarak bileğimizle
birlikte bir oraya bir buraya sallanmaktan bıkıp kendi varlığını sorgulamaya başlarsa ve daha
kötüsü içinden çıkılmaz bir bunalım hâlindeyken ani bir kararla intihar etmeye karar verirse
ve üstelik bu kararını uygulamaya geçirmeyi de başarırsa ne yaparız? Saatin artık hayati
fonksiyonlarını yerine getirmeyen, yıllardır aşinası olduğumuz tik taklarının duyulmadığı,
eskisi gibi akrep ve yelkovanının zaman denilen çevik koşucuyu yakalamak için bütün
gücüyle mücadele vermediği cesedinin başına çöküp gözyaşı döker miyiz? Bir ölüye
gösterilmesi gereken saygıyı gösterip resmi bir törenle veda eder miyiz yıllardır kahrımızı
çeken cefakâr saatimize? Ya da bu eski dostumuzun niçin böylesine korkunç bir karar
verdiğini sorgulayıp kendimizi suçlar mıyız?
En nihayetinde, bu dostumuza veda ettikten sonra yapacağımız ilk iş, diğer eşyaların
da bu noktaya gelmelerini, hem fiziksel hem de psikolojik sağlıklarını tehlikeye atmalarını
engellemeye çalışmak olacaktır. Yanlış anlamayın, diğer eşyaları çok sevdiğimiz, onlara da
saatimize verdiğimiz kıymeti verdiğimiz için falan yapmayız bunu. Tamamen bencil
sebeplerden ötürü yaparız. Çünkü çok iyi biliriz ki biz insanlar eşyaya muhtacız. Onlar
olmadan yaşamayı aklımızdan dahi geçiremeyiz. Eşya olmazsa, insanlık tarihi boyunca
kazandığımız tüm büyük başarılar, hayatımızdan silinir gider. Binlerce yıl inşa etmek için
çabalayıp durduğumuz bu düzen bir anda paramparça olur. Tekrar en başa döneriz. İşte bu
korku, en başa dönme korkusu yüzünden veririz bu mücadeleyi. Çünkü sarf edilen bütün
çabalardan sonra tekrar başa dönme düşüncesi insanoğlunun en büyük kâbuslarından biridir.
İşte bu yüzden, bu tehlikeli durum, eşyaya, hiçbir canlıya davranmadığımız kadar kibar
davranmamızı, saygı göstermemizi gerektirebilir. Bu hâlin düşüncesi bile bana son derece
ilginç geliyor. Çünkü insanın sahip olduğu şeyleri korumak için, korkularının gerçeğe
dönüşmesini engellemek için gösterdiği bu trajikomik çabanın hayali, korkularımızın bizi
nasıl ele geçirebileceğini, nasıl gülünç durumlara sokabileceğini zihnimde oluşturduğu
yansımayla ustaca açıklıyor.
Nesnelerin ölümü düşüncesi zihnimde önceden beri vardı fakat Saramago’nun
“Ölümlü Nesneler” isimli hikâyesini okuduktan sonra fark ettim ki eşyaların karar verme
yetileri olsaydı intihar etmeyi tercih edecekleri düşüncesi fazla iyimser bir düşünce. Saramago
bu hikâyede insanlara yani sahiplerine isyan eden nesneleri anlatıyor. Evet, isyan eden…
Eşyaların isyan etmesi fikri hiç aklıma gelmemişti. Şüphesiz bu çok daha korkunç bir senaryo.
Eşyalarımız ölmeye karar verirse onlar olmadan son derece ilkel de olsa yaşamaya devam
edebiliriz. Fakat kendimiz tasarlayıp, kendimiz ürettiğimiz eşyalarımız bir gün bize düşman
olmaya karar verirse o zaman hayatta kalmamız, en azından hür insanlar olarak yaşamaya
devam etmemiz imkânsızlaşır. Çünkü tamamen itaat edeceklerine inanarak çeşitli
fonksiyonlarla donattığımız, güçlendirdiğimiz eşyaların uzun süredir görmekte olduğuhakaretlerden, aşağılanmalardan, şiddetten, zulümden bıkıp zalime yani bize karşı topyekûn
bir savaş başlatması şüphesiz sonumuz olur. Eşyaların ölmek yerine isyan etmelerini
zihnimde canlandırmak ilk bakışta komik gözüken fakat aslında çok acı bir durumu daha iyi
anlamamı sağlıyor. Sağlıklı düşünebilme yeteneğine sahip olan her insan fark edecektir ki
kendi ürettiği silahların kendisine çevrildiği bir savaşta hayatta kalma şansı olamaz. Bu
yüzden olası bir başkaldırı durumunda savaşmak yerine uzlaşmayı seçeceğiz. Uzlaşmak
dediğime bakmayın, hayatta kalmak için teslim olmaktan bahsediyorum. Kaderimize razı olup
tam anlamıyla düşmana teslim olduğumuz zaman, daha önce eşya bizim için neyse bundan
sonra da biz artık eşyalar için o olacağız. Değersiz cisimler olarak kabul görecek, önceden
efendisi olduğumuz eşyalar tarafından aşağılanacağız. Kısacası, böyle bir durumda bizi biz
yapan tüm erdemlerimizi kaybedecek, cansız suni varlıklar hâline geleceğiz.
Bütün bir sayfa boyunca incelediğim bu son derece absürt iki senaryo bize gösteriyor
ki zaman ilerledikçe, teknoloji geliştikçe, biz daha çok ürettikçe aslında güçlenmedik, aksine
ürettiklerimize daha çok muhtaç hâle geldik. Eşyaların ölmesini yahut isyan etmesini hayal
ettiğimde hep aynı sonuca ulaşıyorum, zaman içinde eşyalara öylesine bağımlı bir hâle geldik
ki esas insani özelliklerimizi kaybettik. Bugün bize eşyaların kontrolden çıkacağı düşüncesi
fazlasıyla uçuk geliyor fakat ben bu düşüncenin gelecekte bizi uzun süre meşgul edeceğini
düşünüyorum. Çünkü gittikçe daha karmaşık, daha zeki eşyalar, aletler, makineler üretiyoruz
ve bir gün artık kendi yarattığımız bu karmaşanın içinden çıkamaz hâle geleceğiz. Ve o zaman
bu gülünç senaryo çok acı bir gerçeğe dönüşecek.
Kaynakça:
Saramago, Jose. Ölümlü Nesneler. İstanbul: Kırmızı Kedi Yayınevi, 2015. Baskı.",,,,
8697,Melisa ALGÜR,,"Küçükken hep merak ederdim büyüyünce nasıl biri olacağım diye… Acaba anneme benzer
miyim diye sorup dururdum kendime. Annemi çok beğenirdim, tapardım hatta. En güzel benim
annem, o her şeyi bilir diye düşünürdüm. Annem hâlâ anlatır bir gün ona ""Anne bu kadar çok şeyi
nereden biliyorsun?"" diye sormuşum. ""Büyüdüğün zaman sen de bu kadar çok şey bileceksin""
demiş. O zamanlar annemi gözümde öyle bir yere koyardım ki ne ben ne de bir başkası oraya
ulaşabilirdi. O her şeyin en iyisiydi. Elinden gelmeyen şey yoktu. Hayalî çerçevemdeki en güzel
resimdi onunki.
Büyüdükçe birçok şey değişir hayatımızda. Öncelikle bakış açımız. Artık farklı biri
olmuşuzdur. Kendimizi dev aynasında görürüz hemen büyüdük diye. En azından benim için öyle
oldu. Çerçevemdeki resim değişti. O yere göğe sığdıramadığım annem bir anda hiçbir şey bilmez,
hiçbir şey anlamaz bir kadın oldu. Her şeye karşı çıkan, baskıcı, beni kısıtlamaktan başka bir şey
yapmayan biriydi artık sanki. Nereye gitmişti benim melek annem? Neden istediğimi
yapamıyordum bu evde? İnsanın düşünceleri ne kadar da kolay değişebiliyor, hayret ediyorum.
Ergenliğin ilk yıllarında kendimi mahkum gibi hissederdim evin içinde. Odam benim hücremdi,
annem de gardiyanım. Ondan izinsiz, onun onaylamadığı hiçbir şey yapamazdım. Babam asker
olduğu için evde hep disiplin olmasını isterdi. Hatırlıyorum da ilkokuldayken odama her ay
yapmam ve yapmamam gerekenlerin yazılı olduğu bir kural listesi asarlardı. Uymayınca ceza
alırdım. Belki ben de bizim evin Mücellâ'sıydım o zamanlar. Annesinin bir dediğini iki etmeyen,
onun koyduğu sınırların kıyısında yaşayan Mücellâ gibi yaşıyordum. Küçüklüğünden beri annesinin
kısıtlamalarıyla yaşayan kız kendi benliğini bir türlü bulamıyor. Yalnızca annesinin dediklerini
yapıyor, onun izin verdiği kadar yaşıyor hayatını ve ne yazık ki sonunda annesi gibi yapayalnız
ölüyor. Ne yapsın ki başka? O kadar sene baskı altında yaşayınca bir daha geri dönüşü olmaz ki.
Dediğim gibi büyüdükçe çok şey değişiyor biz farkına bile varmadan. Hem çevremizde hem
benliğimizde. Üniversiteye geldiğimde ben kendimi çok başka biri olarak görüyordum artık. Yine
ilk değişen bakış açım olmuştu tabii ki. Kendime dışarıdan bakabiliyordum artık. Burada
birbirinden farklı o kadar insan tanıdım ki… Hiç olmadığı biri gibi davranan insanlar, her şeyi
olduğu halde asla yetinmeyen, doyumsuz insanlar, hiçbir şeyi yokken mutlu olan insanlar…
Tanıdığım herkesten bir ders çıkardım kendime ve öz eleştirimi yaptım. Önce ergenlik boyunca
annemle babama beni baskıladığını düşünüp kızdığım için kendimi suçlu hissettim. Aslında
yaptıklarının, öğrettiklerinin benim çocuk aklımla anlamadığım pek çok nedeni varmış. Ben onlar
sayesinde ben olmuşum. Şimdi dönüp bakınca yine diyorum ki acaba ileride annem gibi olabilecek
miyim? Çünkü o hâlâ her şeyin en iyisini biliyor. Çerçevemdeki resim yine değişti.
Hani derler ya insanın gözünün açıldığı, kendini bildiği bir an olur gençliğinde. İşte ben o
anı üniversitenin ilk aylarında yaşadım. Bir an bugüne nasıl, ne şartlarda geldiğimi, bende kimlerin
ve nelerin etkisi olduğunu gördüm. Eve gittiğim ilk fırsatta annemlere bir teşekkür konuşması bile
yaptım. Beni kısıtladıklarını düşünürken, meğer onlar benim şimdilerde özgür, kendinden emin bir
birey olmam için uğraşıyorlarmış da haberim yokmuş. Şimdi inandığım bütün değerler benim evde
öğrendiklerimmiş. Küçükken farkında varamasak da ailen sana ne verirse onu alıyorsun. Evde anne-
babayla edilen bütün tartışmalar sana bir şey öğretiyor, seni büyütüyor. Seni sen yapan onlar. Ancak
anlıyorum. Şimdi çerçevemde çok güzel bir resim var, bakınca gururlandığım. Artık hiç
değişmeyecek.
Kaynakça: Bekiroğlu, Nazan. Mücella. Cağaloğlu, İstanbul: Timaş Yayınları, 2015. Baskı.",,,,
8545,Kaan Seyrek – Birleşik Bir Evren Arayışı,,"uyandırıyor. Kitap diğer popüler bilim kitapları gibi formüllerden, kuramlardan, matematiksel
yaklaşımlardan çeşitli benzetmeler ile beraber araya yer yer teknik terimler serpiştirerek bahsediyor.
Ancak, bunu adeta okuyucuyu muazzam bir bilgi bombardımanına tutarak yapıyor. Fizikte benim gibi
iyi kötü bir merak ve çaba ile öğrenmiş olduğunuz yerler varsa o bildiğiniz yerler hakkında anekdot
tarzında bilgileri epey akıcı bir üslup eşliğinde görmek oldukça keyifli ama kitaptan alınacak keyfi de
çok fazla okuyucuya bağlı kılıyor. Ne demek istediğimi şöyle açayım: Kitabın işlem yapmaya alışmış
ve otomatiğe bağlamış süratli bir fizikçinin elinden çıktığı aşikar. Eminim ki, bu kitaptan da en çok bir
fizikçi zevk alır. Alacağı zevkin muazzam olacağına da eminim. Çünkü bu kadar yoğun bir veri akışı
ile beraber bu kadar insani bir hikâye nasıl bu kadar güzel anlatılabilir ki? Kitap olağanüstü. Yazar
Einstein’ın Öklid geometrisi ile tanışmasını ve onun geleneğine dayanan geometrik düzene adeta tablo
gibi görünen bir kadına aşık olur gibi bağlanmasını anlatıyor, bir yandan da Mileva Maric adında
birisine tutkulu şekilde aşık olmasını. Einstein’ın dağınık ve romantik bir çılgın izlenimini genel
olarak bütün kitap boyunca hayatının detaylarında görüyorsunuz bütün evreni kendisinin görebileceği
devasa bir matematiksel şablona indirgeme çabası ile beraber: Matematik derslerine katılmayıp hocası
tarafından “tembel köpek” şeklinde damgalanan ancak sonrasında ünlü bir fizik dergisinde adıyla
yayımlanan özel görelilik kuramındaki önermeleri yüzünden dibi düşen aynı hocadan yardım görmüş
bir insan Einstein. Schrödinger ise aynı yola daha farklı bir yaklaşım ile çıkmış, ikilemle dolu,
tütünsever, gizemli birisi olarak lanse ediliyor. Max Born’un elektrona soyut bir uzayda (Hilbert)
hangi konumda bulunacağını veya öbürünün ölçümündeki hata payını arttırarak hangi ivmeye sahip
olacağını olasılık şeklinde tayin eden kritik ilavesi haricinde madde (elektron) dalgası mekaniğini –
fonksiyonunu metresi ile beraber tatil yaptığı Alpler’deki bir dağ evinde buluyor Schrödinger. Peki
kitaba ismini veren bu adlar nereden çıkıyor? Bunlar Heisenberg, Bohr ve Born gibi başlıca
fizikçilerin yorumları ile başlayan ve onların gerilimli Einstein – Schrödinger ikilisiyle kırılma
noktasına karşılık gelen ünlü metafor ve kavramlar.
Kitap boyunca sık sık yaptıklarının bahsi geçen Niels Bohr gibi diğer fizikçiler az çok pragmatik bir
anlayış ile belirsizlik ilkesine dayalı kuantum mekaniğini Kopenhag yorumu adı altında benimsiyorlar.
Fakat hem Einstein hem de bizzat Schrödinger buna karşı çıkıyor. Eğer bir parçacık sürekli akan ve
kesin olarak hareketi - genliği öngörülebilen bir şeyden ziyade olasılıklar halinde belli belirsiz şekilde
uzayda hareket eden (ya da pat diye beliren mi diyelim) bir şeyse nasıl bütün evrenin dokusunu
açıklayan birleşik bir kuramdan veya şık bir denklemler dizisinden söz edilebilir? Felsefi olarak
Doğu’dan gelme evrenin birliği hissine sahip Schrödinger ile “ihtiyar” dediği doğa tanrısının her şeyi
şansa bıraktığına inanamayacak olan Einstein için kuantum kuramı sadece sinir bozan bir çıkmaz
sokak olabilir. Richard Feynman gibi başka bir dahi fizikçi bile Einstein’ı mutlu edemiyor yepyeni
kuantum eklemesiyle. Çünkü sorun o “kuantum”, o “belirsizlik” laflarındadır. Çünkü Feynman bile
tanrıya sadece farklı bir tarzda zar attırıyordur kuantum elektrodinamik kuramıyla. Anafikir hâlâ aynı.
Yine de Einstein’ın pes etmeyip ve Schrödinger ile temasta bulunup ömrünü bu belirsizliği yıkacak bir
birleşik alan kuramını geliştirmeye adadığını görüyorsunuz. Muazzam bir arzu, kışkırtıcı bir tutku
gerçekten. Kitabın sonunda yazar standart bileşik kuram ve genel göreliliğin başarısına yine tonla
terimle değinerek okuyucuya Einstein ve Schrödinger konusunda onlara hak veriyormuş gibi bir hava
veriyor. Fakat sonra da, bu iki kuramında izah etmekte yetersiz kaldığı karanlık madde ve karanlık
enerji gibi dolaylı yollardan keşfedilmiş çok az bilinen şeylerin evrenin yaklaşık %95’ni
oluşturduğunu söyleyince tabii insan “bu gariplerim tek başlarına ne yapmaya kalkmışlar ya” diye
insan acıyor da. Müonlar, taular, Higgs bozonu vs hadi neysede azıcık sezgisi olan anlar. Bu oran çok
fazla!
Paul Halpern, Einstein’in Zarı ve Schrödinger’in Kedisi, Kırmızı Kedi Yayınevi, 2015",,,,
1632,Aslı Zeynep ÖZDEMİR,,"Bir olay ya da durum karşısında nasıl tepki veriyoruz? Neye göre şaşırıyoruz? Bazı kişilere göre
gayet sıradanken biz neden abartı buluyoruz? Sanırım tüm bu soruların cevabına bakış açısı
diyebiliriz. Bakış açımızı etkileyen birden çok faktör vardır, kültürümüz ya da aile ortamımız
bunlardan birkaçı olabilir. Bunlar bize genel olarak nasıl davranmamız ya da davranmamamız
gerektiğini gösteriyor. Aslında biz bu faktörlerden etkilenerek hayata başlıyoruz. Hayata
gözlerini yeni açmış bir bebek neyin doğru, neyin yanlış olduğuna nasıl karar verebilir ki.
Etrafından gözlemlediği şeyleri taklit ederek kendi kişiliğini oluşturmaya başlıyor.
Bakış açısını oluşturan en büyük etken olarak kültürü görebiliriz. Her kültürün kendine özgü
davranış biçimi, görgü kuralları ve etik anlayışı vardır. Bu yüzden kültür şoku denen bir durum
var. Mesela Türkiye’de çok normal bir olay başka bir ülkede saygısızlık gibi algılanabiliyor.
Yangından Sonra kitabında olaylara ilk başta Ferhan’ın gözünden bakıyoruz. Ferhan
üniversiteden mezun olduktan sonra yurtdışında iş bulup orada yaşamaya karar veriyor.
Başlarda Ferhan için büyük bir macera gibi duruyor. Kendini özgür hissediyor ve gittiği yerde
kendine bir hayat kurmaya çalışıyor. Bu arada ailesini ihmal ediyor. Ferhan’a göre çok büyük
bir olay değil gibi ama bir de annesinin gözünden bakalım. Yıllardır baktığı, büyüttüğü oğlu
telefonlarına cevap vermiyor. Oysaki annesinin sadece oğlunun iyi olduğunu duymaya ihtiyacı
var. Hayat koşturmacası içinde bazen sevdiklerimizi unutabiliyoruz. Bir de Ferhan gibi
bambaşka bir ülkede hem kendini kabul ettirmeye çalışmak hem de oradaki yaşama adapte
olmaya çalışmak zor olsa gerek.
Kültürümüzde Hacivat ve Karagöz vasıtası ile mizahı yapılan iletişim problemini hepimiz
tecrübe etmişizdir. Bizim söylediklerimiz karşıdakinin algıladığı kadardır galiba. Mesela
herhangi bir derste öğretmen ödev verdiğinde bile sınıftakiler ödevi farklı şekillerde
anlayabiliyor. Oysa sınıftakilerin hepsi aynı anda öğretmenlerinin ödevi anlatışını dinliyordu.
İşte bunun sebebi konuşan kişinin yeterince net olmaması mıdır yoksa dinleyen kişinin algı
yetisiyle mi alakalıdır? Genellikle konuşmalarımızda açık olmuyoruz ve olay, karşı tarafın nasıl
algıladığına göre şekilleniyor. Açık olmadığımız için her zaman istediğimiz şekilde
algılanmıyoruz. Okuduğum Yangından Sonra kitabında da anne ve baba tartışıyor. Aslına
bakarsak tartışmalarının nedeni de iletişimsizlik olabilir. İllaki anlaşmazlıklar olabilir ama baba
ceketini alıp gidiyor. Anne ne yapacağını bilemiyor çünkü eşinin kısa süreli mi yoksa temelli mi
gittiği hakkında bir fikri yok. Çocuklarının sorularını da cevapsız bırakmak zorunda kalıyor.
Babanın gittiği sırada annenin başına talihsiz bir kaza geliyor. Eşini kaybetme korkusu yaşayan
baba geri dönüyor ve bir daha asla gitmeyeceğine dair sözler veriyor.Bakış açımız yaşam biçimimiz kadar neden ve nasıl ölmek istediğimize de karar veriyor.
Bazılarımız hayata sıkı sıkı tutunurken bazılarımız intihar etmeyi tercih ediyor. Ama bir insan
neden kendi canına kıymak ister? Ölüme kavuşmak için can atar? Hiç mi arkasında
bırakacakları düşünmez? İntihar eden insanların geride bıraktıkları notları okuduğumuzda
çektikleri acılardan kurtulmak için yaptıklarını yazmışlardır. Oysa hepimiz hayatımızın belirli
dönemlerinde çok büyük sorunlarınla karşılaşıyoruz. O sorundan kurtulamadıkça hayatın daha
katlanılmaz olduğunu düşünüyoruz. Neslihan karakteri de tam olarak nedenlerini belirtmese
de intihar etmeyi kafasına koymuştur. Paraşütle atlarken ipi çekmemeyi planlamaktadır ama
son anda böyle bir şeye kalkışmaktan vazgeçer. Maalesef ki ip açılamaz ve Neslihan talihsiz bir
şekilde hayatını kaybeder. Belki de biraz olsun bizim de hatamız vardır hayattan bezmiş ve
intihar etmeyi düşünen insanlar bizden sessiz bir şekilde yardım istiyordur ama biz
anlayamıyoruzdur belki de.
KAYNAKÇA
GÖKDEMİR, Aziz, Yangından Sonra, İstanbul: Can Yayınları, 2019.",,,,
5776,Cem Harputoğlu,,"TURK102-21
13.11.2019
KİŞİLİĞİN ÖNEMİ
İnsanın yaşamda bir amacı olmadan günleri, ayları, yıllarını geçirmesi bence bir insan için çok sıkıntılı
bir süreçtir. İnsanın hayatındaki bu amacın oluşmasında da kişiliğinin önemi insanın kendi gölgesi
gibidir. Değiştirilmiş Karbon adlı eserde geçen evrende ölüm denen durum artık söz konusu bile
olmadığı için karakterler kişilik bunalımları ve varoluşlar problemler yaşamaktadırlar. İnsanları
bilinçleri aynı cd gibi depolanabilmektedir ve bu durum insanları rahatlıkla beden değiştirmelerine yol
açmaktadır. Bu insanlar böylece yüzyıllarca yaşayabilmektedir.
Değiştirilmiş Karbon adlı eserdeki insanların çanta değiştirir gibi beden değiştirmesi aklıma şu soruyu
getirdi; İnsanı insan yapan şey nedir? Şahsi görüşüm insanı insan yapan şey onun kişiliğidir çünkü kişilik,
insanın davranış, alışkanlıklar ve olaylara verdiği tepkiler gibi birçok şeyin bir bütünüdür. Bunlara sahip
olmayan bir insanı, insan olarak tanımlamak dalları olmayan bir ağaca benzer. Bir insanın kişiliği
olmadan açıkçası hiçbir şeyi anlamı yoktur, örnek vermek gerekirse dış görünüş özelliklerimizi hiçbir
önemi yoktur çünkü bizi biz yapan şeyler genlerimizden gelen birtakım özellikler (siyah saç, yeşil göz)
değildir, hayata bakış açımızdır yani kişiliğimizdir. Peki bir insanın kişiliği nasıl oluşur ya da kişiliği
oluşurken ne gibi faktörler önemlidir. Bir insanın kişiliğinin oluşması ve şekillenmesi aslında
doğumundan ölümüne kadar süren bir süreçtir ama büyük oranda 20 ve 30 arasında yaşlarda genel
şeklini alır ve bu oluşum büyük oranda çevresel faktörlere bağlıdır. İnsanın hayatında yaşadığı çeşitli
olaylar, başka insanlarla olan ilişkileri, yaşadığı travmalar kişiliğin oluşumunda büyük bir rol oynar. Bu
oluşumda genellikle 20’li yaşlarda oluşur ve kişi bu çevresel faktörlerden ders çıkararak gelecekte
karşılaşacağı durumlarda da geçmişteki tecrübelerinden faydalanır. Kendi adıma konuşacak olursam
çeşitli olaylar (yüksek not beklediğim sınavdan düşük almak, gitmek istediğim bir konsere bilet
bulamamak) karşısında soğukkanlılığımı koruyabilmeyi geçmişte yaşadığım tecrübe büyük faydası
oluyor. Mesela yüksek not beklediğimiz sınavdan düşük not belki hayatta birçok kez başıma gelmiştir
ama bu duruma karşı tecrübe kazandığım için artık herhangi bir hayal kırıklığı veya üzüntü
duymuyorum çünkü kişiliğin olgunlaşması ile beraber bunun hayatta insanın başına gelebilecek doğal
şeyler olduğunu insan zamanla kavrıyor. İşte bu tecrübe kazanma durumunda kişinin kişiliğinin gelişimi
üzerinde çok büyük önem arz etmektedir. Kitap da dikkatimi çeken şeylerden biri de bu olmuştu. Ölüm
denen durum söz konusu olmadığı için kişilikleri sürekli değişim halinde ve refah düzeyi yüksek
seviyede olanlar sıklıkla beden değiştirdikleri için bir süre sonra kişilik bunalımı yaşamaları da söz
konusu olabilir çünkü 500 yıl yaşadığımızı düşünelim mesela birçok beden ve hayat yaşadıktan sonra
insan kim olduğu konusunda bir kişilik bunalımına rahatlıkla düşebilir. İnsanların eğer çok uzun süre
yaşam ömrüne sahip olurlarsa kişilik bunalımına düşebileceğini bahsettim çünkü insanoğlu yapısı
gereği kendine bazı varoluşsal sorular sormaya müsaittir (örneğin: neden yaşıyorum? Yaşam amacım
ne?). İnsanın yaşam ömrü arttıkça bu varoluşsal sorulardan aldığı cevaplar kişiyi tatmin etmeyebilir bu
durumda kişinin akıl sağlığını önemli derece etkiler. Günlük hayatımızda da az çok böyle değil midir,
bir eylemi niçin veya neden yaptığımızı tatmin edecek bir cevap alamazsak o eylemi yapmak bizim bir
eziyet haline gelir. Romandaki uzun yıllar boyunca yaşayan karakterlerde bende bu izlenimi uyandırdı.
Yüzlerce yıl yaşamanın vermiş olduğu varoluşsal boşluk onlar için yaşamayı bir eziyet haline getirmiş.
Bu yüzden çok uzun yaşamanın çok da önem arz eden bir şey olduğunu düşünmüyorum önemli olan
var olan ömrümüzü ne kadar sağlıklı geçirdiğimiz. Günlük hayattan örnek vermek gerekirse bazı
arkadaşlarımın babaları emekli olduktan sonra hayatlarında bir amaç eksikliği hissederler çünkü işyaşamı hayatlarında uzun yıllar boyunca yer kaplamış bu durum onları bu onları amaçsızlık
probleminden korumuş. Bu yüzden çoğu emekli olduktan sonra kendilerine yeni hobiler ve uğraşlar
içine girmekteler.
Sonuç olarak insanın duygu ve düşüncelerini oluşturan kişiliği hayatta ayrılmaz bir parçasıdır. İnsanın
kişiliği onu hayatta karşılaşacağı çeşitli durumlar karşısında nasıl tavır alması gerektiği konusunda
büyük önem arz eder. İnsan kendi kişiliğinin gelişimini geç yaşlarına bırakırsa hayatta çeşitli yerlerde
(iş yaşamı, sosyal yaşam) zorluk çeker. Ayrıca çok uzun ömür sürmekte çok matah bir şey değildir
önemli olan nasıl bir ömür geçirdiğimizdir.
Kaynakça: Morgan, Richard. Değiştirilmiş Karbon. İthaki, 2018.",,,,
8884,"İcatlar, İnsanlık Tarihi ve Bedeller Arasında: Günümüzün Prometheusları",,"Prometheus Zeus’u kandırarak onun insanoğlundan uzak tuttuğu ateşi alır ve bir kıvılcım
halinde insanoğluna armağan eder. Efsane, Zeus’un dehşetengiz intikamının anlatımıyla
devam eder: Prometheus Kafkas Dağları’na zincirlenir ve Zeus’un görevlendirdiği bir kartal
Prometheus’un kendini her gün yenileyen karaciğerini aynı sıklıkta, her gün, yer. İnsanlığın
bilim ve sanat ile tanışması, aydınlanma serüvenine başlaması, Prometheus’un akılalmaz
fedakarlığı sayesinde olmuştur (Encyclopaedia Britannica, 2017).
Daha adından bile okuyucudan hayranlık duymasının beklendiğini belli eden bir kitap
Ioan James’in “Büyük Mühendisler”i, bunun sebepleri de ortada. Kolaycılığa kaçacak olursak
ilk sebebin “büyük” insanlardan bahsediliyor oluşu olmasını söyleyebiliriz, nitekim James’in
bu eseri ile “kapağına bakarak kitap alınmaz” düsturuna bir istisna oluşturduğu yazıdan da
anlaşılacaktır. Bir diğer sebebe gelince: çok farklı kökenlerden ve bir o kadar farklı
disiplinlerden de olsalar, birer “mühendis” bu insanlar. Zekalarına ve becerilerine duyulan
hayranlık bir yana, geldiğimiz noktada ve ilerleyeceğimiz gelecekte bütün gelişmelerin
arkasında olmuş ve olmaya devam edecek karar adamlarıdır bu insanlar. Daha gündelik bir
dille anlatılacak olursa; bu yazının bilgisayarda yazılmasını, bu yazının internet üzerinden
iletilebilmesini ve değerlendirilebilmesini bile borçlu olduğumuz insanlardır. Üstelik
neredeyse bir kesinliktir, yapacağımız bir sonraki harekette bile onlara borçlu olduğumuz bir
şeyin mutlaka kullanılacağı.
Sözlük tanımları birbirini tekrar eder nitelikte “mühendis” kelimesi için, ama gerek de
yoktur böyle bir resmi tanıma. Bir kişinin, bir soruna çözüm ürettiğini söyleriz, işte genel ve
bir o kadar da eksiksiz bir tanım mühendisler için (James, XI). Tanım bir mühendisi
anlatmayı amaçlamıştır, ama içinde sakladığı şey insanlığın tarihidir. Nedenine gelince...
Kim bilir nasıl bir lükstü zamanında, birine ulaşabilmek için en iyi ihtimalle saatlerce
beklemenin gerektiği tek renkli telefonlar; günümüzde ise metroda kablosuz internet
bağlantısı sunulmaması bariz bir eksiklik. Şu anda anlamlandırmak ne kadar zor geliyor değil
mi, bir yığın insanın “ateş”i bulduğunda deliler gibi sevinmesi? Örnekleri çoğaltmak çok
kolay, ama konunun özü de en az örnekler kadar çarpıcı. Her mühendisin icadı, insanoğlunun
sorunlarına çözüm olduğu kadar onun doğasındaki kolaycılık için de bulunmaz nimettir.
Çözülen her sorun daha farklı ve daha kapsamlı sorunları getirir, bir an önce çözülmeyi
bekleyen.
Bu zaman içinde tekerrür eden süreçler, insanlığın tarihidir; ve bu tarihin hız
kesmeden ilerleyebilmesini borçlu olduklarımız, doğalarındaki kolaycılığa karşı gelebilen bir
avuç insandır. Bu kişiler, insanlara ilerlemenin ilk aracını armağan eden Prometheus’un
günümüzdeki temsilcileridir.
Onlar, mühendislerdir.
Afilli duran bir benzerlik mühendisler ile Prometheus arasındaki, bir yandan eksiksiz
de. Prometheus’un insanlara aydınlığı getirmesiyle mühendislerin sorunlarımıza çözümgetirmesi arasındaki benzerlik hepimizin malumu, peki ya diğer bir benzerlik? Hani
Prometheus’un bu iyiliğinin karşılığında özgürlüğünü kaybetmesine ve her gün bir kartalın
karaciğerini yemesi ile cezalandırılmasına dair özelliğiyle ilgili bir benzerlik de var mıdır?
Kitap, bu karanlıkta kalan benzerliği de olanca sertliğiyle yansıtıyor; bu benzerliklerin
çoğu birer “ortak özellik” olmak üzere: “Birçoğu, doğdukları ülkeden ayrılıp, kariyerlerinin
büyük bir bölümünü sürdürecekleri başka bir ülkeye göç etmişlerdi.” (James, XIV).
Sayılamayacak kadar çok örnekte en azından eğitim yıllarında parasızlık ve imkansızlıklar
var, mesleki başarılarının ayakta kalma mücadelelerindeki tek şansları olduğu gerçeğiyle
yaşamak durumunda kalmış hemen hemen hepsi. Yalnızlık, Joseph Henry gibi birkaç istisna
haricinde adeta bir zorunluluk (James, 92). Sosyal hayat, hatta John Ericsson örneğinde
olduğu üzere bir evlilik, biraz daha başarılı olmak uğruna feda edilenlerin ilk sıralarında
(James, 99). Makine mühendisleri Thomas Telford (James, 38) ve George Stephenson’ın
(James, 66) meslektaşlarını tarihten bile silmeye itecek kadar derin hırsları, onlar için sıradan
bir hayatın olanaksızlığının belki de en büyük delili. Thomas Alva Edison için işitme
duyusunun kaybolmaya başlaması, “işine yoğunlaşmasını kolaylaştırdığı” için bir “avantaj”
olarak görülüyor, eski müdürünün “(Edison’un) vicdanının olmasının gerektiği yerde bir
boşluk olduğuna inanmaya başladığını” söylemesine hiç girmemeli (James, 145). Fikirlerinin
çalınması korkusunu taşıyan Nikola Tesla ise kusursuz bir çözüm bulmuş: “Sırlarını korumak
adına en önemli buluşlarını kağıda dökmemiş, onları şaşmaz belleğinde saklamıştı.” (James,
186).
Yukarıdaki sorunlar yumağı mühendisler için Prometheus alegorisinin son halkasını
oluşturduğu kadar, bizler ve hayatlarımız için de görülmeye değer bir gerçeği gözler önüne
seriyor: bugün başvurduğumuz her yeniliğin, her ilerlemenin ve her kolaylığın ardında
gözünü budaktan sakınmayan, acımasız bir disiplini yaşamı edinen ve insanlara sağladığı
kolaylıklardan birazını bile kendisine hak görmeyen “büyük mühendislerin” güle oynaya
çektiği çileler gizlidir. Onlardan geriye kalan ise, çektikleri çileler sayesinde geçen her
saniyede farklı bir yenilik ile gelişimine devam eden insanlık tarihinin ta kendisidir.
Kaynaklar:
“Prometheus, Greek God”. Encyclopaedia Britannica. İnternet.
https://www.britannica.com/topic/Prometheus-Greek-god . Erişim tarihi: 19 Kasım 2017.
James, Ioan. “Büyük Mühendisler: Riquet’den Shannon’a”. Türkiye İş Bankası Kültür
Yayınları, Mayıs 2017.",,,,
1560,Sonsuz Döngüden Bir Kesit,,"yaşardı peki? Çok zordu bazen de cevap verebilmek, ama asıl zor olan hangi gerçeğe
cevap vereceğimizi bilemememiz idi. Kendimizi ikna ettiğimiz gerçeğe mi yoksa aslını
bildiğimiz gerçeğe mi cevap vermeliydik. Tam olarak bunu sorguladım geçmişime kucak
açarak. Ben kimdim, şu an kimim ve yarın kim olmalıydım. Paslanmıştı âdeta bedenim,
sanki upuzun süredir martılar gibi uçuyordum gökyüzünde. Bedenim inmek istese de
yeryüzüne, ruhum hayaller âleminde gezinmek istiyordu. Sanki alacakaranlığın en dingin
saatlerinde tek başımaydım, özgürdüm ve korkmuyordum. Ama gerçekler çarpınca
silüetime, sanki tanıyamıyordum kendimi. Aynaya baktığım zaman gördüğüm insanla
içimdeki fırtınalara göğüs germeye çalışan kişi aynı kişi miydi? Gözlerimden âdeta yorgunluk
damlaları süzülüyor, alnımda derin çizgiler belirmiş sanki ruhumun yaşını ortaya döken,
yanaklarım da tarihi eser gibi duran sahte gülümsemelerim. İçimde direnen varoluşumun
kırıntılarını süpürmem gerekiyordu. Durumumun ciddiyeti bir alarm gibi yankılanıyordu
kulaklarımda.
Durdum bir kayanın yamacında, gözlerim boşluğa dalmıştı da kafamdaki senaryo
resimlendirilmişti sanki. Sınırları olmayan bir bilinmezlik okyanusu ve uçsuz bucaksız
mazim. Hani bu okyanus balıkları şahitti benim serüvenime? Neden susuyorlardı da yol
göstermiyorlardı bana. Kitaptaki “Nisa” karakteri canlandı kafamda. Sevdiği “Hakan”
uğruna her şeyi feda eden ve onu bu okyanusun dalgalarında yalnız bırakmayacak birisi.
Sanki gözlerimde tüten bir aşk idi. Varoluşum işte şu an daha da karmakarışık hâle gelmeye
başladı. “İnsanın kendi kendini tanımasıdır aslında; ama ne gariptir ki, çoğu zaman bu
tanıklık, gerçeği görmemize yetmezlik. Kendimizi anlamadan yaşar, ömrümüzü anlamadan
tüketiriz” (Eroğlu,2022). Ben sadece tek bir insan uğruna var olmuştum. O sırada bir martı
uçmaya başladı tepemde. Sanki bana yârimden bir mektup getirmişti. O an çocuk gibi
koşuşturmak istedim oradan oraya. İçimde uçan kelebeklerin seslerine, sanki cadde
lambaları da eşlik ediyordu, aydınlatıyordu hepimizi. Tanıdık geldi şimdi o banklar ve
sallanan çocuklar. Ben şu an onunla ilk tanıştığım yerdeyim, ilk tanıştığım zamandaki
hâlime bürünmüştüm. Uzun zamandır esaret hâlinde olan beynimkırabilmişti tüm zincirlerini. Anılarım hapis altında değildi çıkmıştı gün yüzüne. Artık sokak
lambaları değil, kendi ışığım aydınlatıyordu yolumu.
Varoluşumu sorgularken kendimi bu sefer orman da buldum. Bu sefer çocuklar
yoktu ve ben de çocuk değildim. Bu sefer geçmişe değil geleceğe uzanmıştı köklerim.
Peki insan yaşamadan nasıl düşleyebilir ki? Sadece geçmiş mi düşlenebilirdi insan
senaryosunda? Doğanın büyüleyici güzelliğiyle karşısında varoluşumu sorgulamak
istedim. Orman sanki sessizliğin en derin yansıması idi. Rüzgâr vücudumun her bir
uzvunu gıdıklıyordu. Her bir kırpınış, sanki yeni soruları meydana getiriyordu âdeta.
Ağaçların dalları bu sefer bana meyve değil de yepyeni sorular ikram ediyordu. Bu sefer
toprak zemine bir göz attım. Ayağımın altındaki kozalak çıtırtıları sanki geçmişimden
gelen yaralı bir ses gibi inliyordu. Sanki içsel varoluşum sancılı süreçlerden geçmiş de
artık dışsal varoluşum ile beraber bir ahenk yaratıyordu. Biraz zaman geçti, hava karardı ve
ay ışığı selamladı beni. Yıldızlar artık gizlenmiyordu ışık saçıyordu sanki, bana
sesleniyordu. Ama bu sefer ışıklar, bazı anlam kırıntıları serpiştiriyordu önüme.
Gelecekteki varoluşum idi benim. Bağırıyordu bana bakarak. Gelecek çok parlak ve çok
aydınlık, lütfen kendini geçmiş de unutma diyordu sanki. Beni bekliyordu umut dolu
yarınlarım. Müzik melodileri işittim o sırada. Ruhum dans ediyordu gelecekte beni
bekleyen o ruhlarla. Dışarıdan bakılınca deli sanılacaktık belki de. Çünkü müziğin
seslerini sadece ruhlarımız işitiyordu. İşte o an karar vermiştim. Geçmişimi bir kenara
bırakacaktım. Tüm hayatımı ve beklentimi bir kenara bırakacaktım. Eskiler eskiden
güzeldi. Artık yeni rotamı geleceğe doğru çizdim. Geleceğe olan varoluşum eskinin
kıyılarından taşarak geleceğin ufkuna doğru akıp gidiyordu. O herhangi bir dalga, bir
hayalin, bir arzunun gölgesiydi. Duyduğum o melodi artık herhangi bir şarkının notalarıyla
değil, hislerle yazılmıştı âdeta. Bu hislerimi çizdirdim bir de gelecekteki ressamlara.
Sadece bir tablo değil, tek bir görüntü yoktu sanki karmakarışık devinen renklerin iç içe
girdiği bir tuval idi. Ve ben koşmaya başladım. İşte şimdi varoluşum tamamlanmıştı ve ben
artık ne istediğimi çok iyi biliyordum.
Fuyel Ay Yaşa (22203297)Kaynakça
Eroğlu M. (2022). Kendi Hayatında Ölme Vakti. İletişim Yayınları.",,,,
1019,Mustafa Ender Yılmaz,,"“Yeni yıla beraber giriyoruz, umarım tüm yılı beraber geçiririz.” Bu cümleyi sekiz sene üst
üste sekiz farklı en yakın arkadaşıma sarf ettim. Hiçbiri bir sonraki 31 Aralık’ta yanımda değillerdi.
Batıl bir inançtı benimkisi. Daha küçük olduğum senelerde de tüm yılı başarılı bir öğrenci olarak
geçirebilmek için saat tam 23.59’u gösterdiğinde açar kitabı defteri bir dakikalığına ders çalışırdım.
Bu dileğin işe yaramaz bir dilek olduğunu çok önceden, tembel tembel geçen ortaokul senelerimden
anlamalıydım. Ama insan aldanmayı seven bir canlı, bense aldanmakolik bir adamım. Özellikle
güçsüz hissettiğim konularda ancak kendimi aldatarak huzur bulabiliyorum. 10 yaşımdan bu yana
bağımlısıyım bu illetin. Öyle arkadaş ısrarıyla falan da başlamadım. Tamamen kendi rızam ile bir
kaçış yolu olarak gördüm aldanmayı. Küçük küçük zorluklar için kendimi aldatarak başladım.
Başlarken fazlasıyla tatlı geliyordu. Ders çalışmak zor geliyorsa batıl bir inanç ile bir dakikada
çözüyordum bu sorunu. Bir yeni yıl gecesi kendi aklıma oyunlar oynayarak geriye kalan 365 gün
huzur içinde yaşayabiliyorum. Ne huzur ama. Ne kadar da güzel bir duyguydu kendim tarafından
aldatılmak. Bu yalancı huzur, bağımlılığım boyut atlayana dek devam etti. Bir noktada küçük ders
mevzuları için kendimi aldatmak çok çocukça gelmeye başladı ve ben artık çocuk değildim.
Bu defa daha karmaşık konularda aldatılmaya ihtiyacım vardı. Çünkü bu karmaşık konular
insanı en çok üzen konulardı. Sevgi, dostluk, güven ve daha nice insanın duyguları ile hareket
etmesini gerektiren konu. Zaten en zor olanı da duygular değil midir? Duygular her insanda farklı
sonuç verirler. Bu durum âdeta doğaya aykırı. Elementler bile başka bir element ile
karıştırıldıklarında her zaman aynı tepkiyi verirken insanlar aynı duygu ile yaklaşıldığında her
defasında farklı bir davranış sergiliyorlar. Anlayacağınız bunlar, benim için fazla zor ve üzülme
ihtimalimin gereğinden fazla olduğu konulardı. Elbette, ben de bu duruma çare olarak eski dostum
aldanmayı kullandım. Ama bu defa çok tehlikeli bir biçimde... Yıllardır kendi kendimi aldatarak
yalancı bir huzur ile mutlu mesut yaşayan ben, bu defa kendimi tek başıma aldatamazdım. Çünkü
bu defa aldanmam gereken konular diğer insanlar ile olan ilişkilerim ile ilgiliydi ve bu defa onlar
tarafından aldatılmam gerekiyordu. İşte aldanmakolik bir insanın bu illet tarafından en çok hasar
gördüğü süreç başka insanlara kendisini aldatma imkânını gümüş tepside sunduğu tam bu anda
başlıyordu.
İnsanlar tarafından aldatılmak çok daha farklıydı. Kendimi kandırırken ne kadar profesyonel
olursam olayım bir yanım bu aldatmacaya inanmamakta ısrarcı oluyordu. Sonuçta insanın kendisine
söyleyebileceği yalanların bir sınırı vardır. Fakat diğer insanların size söyleyebileceği yalanlar sınır
tanımaz ve bünyeniz için çok daha inandırıcıdırlar. Bu sebeple aldanmakolikliğimin bu dönemi
kendimi en çok kaybettiğim dönemdi. Tozpembe günler geçiriyordum. Yalanlarla kurulmuş yakın
arkadaşlık ilişkilerimde kendimden bile çok, yalancı yakın arkadaşlarıma güveniyordum. Onlardan
her birini tüm dertlerime deva olabilecek güçte ve beni hiçbir koşula bağlı olmaksızın benim onları
sevdiğim gibi seven insanlar olarak görüyordum. En çok da tüm yılı ve bir sonraki 31 Aralık
gecesini beraber geçireceğiz yalanına inanmayı seviyordum. Yalanlarla inşa edilmiş tüm bu ilişkiler
bir gün yerle yeksan oldular. Tozlar altında kalmış günler geçirdim. Aldanma bağımlılığımı ancak
sekiz sene ve sekiz defa enkaz altında kaldıktan sonra bırakabildim. Bu yeni yıl gecesinde yalnızım.
Bir aynanın karşısında aynı cümleyi tekrarlıyorum: “Yeni yıla beraber giriyoruz, umarım tüm yılı
beraber geçiririz.”",,,,
7251,Katarsis,,"saniyesinde Tekila Leyla’nın yanında olmak, ona eşlik etmek mi yoksa an be an gözlerinden
boşalan ruhu tüylerinizi diken diken edeceği için oradan kaçmak, bir an önce uzaklaşmak mı
isterdiniz?
Bu soruya belirli bir cevabınız yoksa, hatta ve hatta cevabınız hem kalmak hem de
koşarcasına kaçmak ise bilmenizi isterim: bir “katarsis” anındasınız. Büyük düşünür
Aristotales’in ilk kez “hislerden arındırma” anlamında kullandığı bu kelime, trajedilerin aynı
anda yarattığı korku ve merhamet duygularıyla ve bu duyguları dışa vuramamakla ilişkili. Bir
genelev kraliçesinin ara sokakların birinde sabaha karşı öldürülmesi, kalbinin durması fakat
zihninin yaklaşık on bir dakika daha uyanık kalması kesinlikle bir trajedi ve siz artık ölü
sayılabilecek bir kadının yanında bulunmanın verdiği korkuyla son demlerini yaşayan birine
duyulan acımanın yarattığı merhameti aynı anda yaşıyorsunuz, ben de öyle.
Ölümün kıyısındaki bir kadın Leyla, bense hayatımı çıkmaza sürükleyecek eşiklerden
birindeyim. Onun kalbi durmuş, benimse zihnim. Kendimi yirmi yaşında hem hayata yeni
başlayan hem de ipin ucunu çoktan kaçırmış ve asla bir daha eline alamayacak tazecik bir
genç kız olarak görüyorum. Kalmak istiyorum, kendimde kalmak ve benliğimi daha derinden
keşfetmek istiyorum. Yorgunken ve güçsüzken sırtımı sıvazlamak, ağlarken gözyaşlarımı
silmek, yıllar yılı süren terapilerimin işe yaradığını gördüğümde kendime gururla
gülümsemek, kilo aldığımda veya stres sivilceleri yüzümü kapladığında derince bir nefes alıp
bedenimi yeniden en baştan sevebilmek istiyorum. Nil’den vazgeçmek istemiyorum fakat
aynı zamanda bir o kadar korkuyorum ben olmaktan. 3,8 milyar yıllık evrimsel başarının bir
ürünü olduğumu hatırladıkça, kolumdaki saat kadranı dövmesi gözüme çarptıkça
yorulmaktan ziyadesiyle utanıyorum. Başkalarının derdinin beni gerdiği oluyor ve onların
tasalarını kendi küçük önemsiz problemlerimle karşılaştırdıkça güçsüz hissetmek bir bıçak
oluyor sanki ve gırtlağıma dayanıyor. Gözyaşlarım tuz ruhu gibi hissettiriyor gözlerimde,
canımı yakıyor, süzülürken de sanki cildimi eritip geçiyor. Seansların hayatımdaki
problemlerimi kökünden çözemeyeceğini, sadece beni bir miktar daha dayanıklı kılacağını
biliyor olmak kelimenin tam anlamıyla bir “enayi” gibi hissettiriyor, malum nakit zihinsel
sağlığı korumayı da haraca bağladı. Fiziksel görünüşüme olan nefretim ve yabancılığım ise
kendini bacaklarımda tırnak izleri olarak belli ediyor. Bu hislerimin kaynağı saf nefret. Üzüntü
ve acıma değil, zift karası, katranlı, zehirli öfke bu duyguların gerçek sebebi. Dışa vuramamak,
anlayacak kimse bulamamak bu karmaşanın özü. Kelimenin tam anlamıyla bir katarsis
anındayım, beni ben yapan zayıflıklarıma hem olabildiğince merhamet duyuyorum hem de
Nil’den, Nil’in nefretinden delicesine korkuyorum. Evet, sizi anlayabiliyorum, ben de öyle
hissediyorum.
Arınmayı beraberinde getirir katarsis. Aristotales’e göre arınmak; tragedyanın, korku
ve acıma gibi insan ruhuna zararlı duyguları uyardıktan sonra onları boşaltmakla insan ruhunu
dinginliğe kavuşturmak, insana acı veren duygulardan onu kurtararak rahatlamasına yol
açmaktır. Bir diğer deyişle belli kapasitedeki duygu dünyamıza haddinden fazla duygu
yüklediğimizde önünde sonunda yaşayacağımız durumdur, mahalledeki teyzelerin “ağlayavrum açılırsın” demesidir. İçime attığım ölçüsüz hislerin, ilaçlarım dolayısıyla ağlayamadığım
her gecenin acısının çıkacağı, içimin açılacağı, arınacağım o günü dört gözle bekliyorum. Belki
ufacık bir soru cümlesi, belki bir film sahnesi, belki de bedenime saplanan bir ağrı yardım
edecek çıkarmaya yüreğimdeki kıymığı, belki de Ankara ayazında üşümesin diye lahana misali
sarıp sarmalanmış, babasının elini tutarak okula götürdüğü küçük bir kız çocuğu başlatacak
gözlerimden akan seli. O gün umarım omuzlarımdan, kalbimden büyük bir yük kalkacak, o
gece umarım başımı yastığa koyduğum gibi uyuyacağım, saatlerce.
Nil Döşlüoğlu
22003372
Şafak, Elif. On Dakika Otuz Sekiz Saniye. Doğan Kitap, 2019. 1. baskı.",,,,
3154,Kan Gövdeyi Götürdü…,,"çok sevdiğim bir oyuncu olan Tom Hanks’in bulunduğu “Er Ryan’ı Kurtarmak” filmi beni derin
manada etkiledi. Özellikle manidar “Normandiya Çıkartması” sahneleriyle İkinci Dünya
Savaşı’nın karanlık ruhunu hissetmemi sağladı.
Er Ryan’ı Kurtarmak kahramanlıkların olmadığı bir film. İnsanların ansızın öldüğü savaşın
dehşetini yansıtan bir başyapıt. Mermilerin kimseye iltiması yoktur bu filmde. Tek yanlış
harekette hedefini bulan bir mermi kesin ölüm demektir. Zannımca gerçek savaş budur zaten.
Filmin ilk yirmi dakikasındaki “Normandiya Çıkartması” sahneleri Amerikan filmlerinde
gördüğüm belki de en kaliteli ve gerçekçi savaş sahnelerini ihtiva eder. İnsanın tüyleri diken
diken eden sahneleriyle savaşın korkusunu ve dehşetini herkese hissettiren sahnelerdir bunlar...
Deniz kan ile dolup taştığı için ölen balıklar gibi “Normandiya Çıkartması” detayları savaşın
korkusunu ve ciddiyetini anlamam konusunda oldukça etkili oldu.
Bazı kesimler filmin tarih kronolojisine uymadığından dem vursa da o tarihlerin hissiyatını
yansıtma açısından bu filmin eşsiz bir yeri olduğunu aşikârdır. Sadece basit bir savaş aksiyonu
filmi değildir Er Ryan’ı Kurtarmak. Her gün yüzlerce arkadaşının ölümüne şahit olan askerlerin
ruhsal durumunu gözler önüne serer. Yeri geldiğinde savaşın ortasında kalan umutsuz
ebeveynleri görürüz. Çok zor kararlar vermek zorunda kalan komutanlar yansıtılır yer yer.Yani
genel olarak insanların ruhsal buhranları ön plandadır aslında. Bu yönleri sayesinde zaten o
dönemi etkileyici bir şekilde yansıttığını görülüyor.
Ek olarak bu filmde yaşanan olayların insanların üstündeki etkilerinin çok başarılı bir biçimde
resmedildiğini düşünüyorum. Başroldeki kaptan Miller geçirdiği onca savaştan sonra hissizleşmiş
gibi görünse de filmin sonlarına doğru psikolojik olarak sorunlar yaşadığını gördüm. Ellerinin
istemsiz titremesinin de bu sebepten olduğunu muhtemeldir. Bu bağlamda başka bir örnek olarak
Onbaşı Upham verilebilir. En başta zorunluluktan acemi er olarak cepheye giden Upham bir
makineli tüfek yuvasını ele geçirdikten sonra esir aldıkları Alman askerini bırakmaları konusunda
ısrarcı olduğunu görüyoruz. Lakin filmin sonlarına doğru o Almanı tekrar karşı tarafta
gördüğünde esir almış olmasına rağmen gözünü kırpmadan öldürüyor. Filmin başındaki ürkek ve
korkak gencin yaşadığı olaylar neticesinde gözünü kırpmadan birini öldürebildiğini müşahede
ediyoruz. Er Ryan’a baktığımızda ise üç kardeşini savaşlarda kaybetmiş ve evde onu bekleyen
gözü yaşlı bir annesi olmasına rağmen eve dönüş izni geldiğinde bu teklifi reddettiğini
görüyoruz. Bu şekilde birçok karakterin ruhsal durumları ve davranışlarının incelenmesi filmi
benim açımdan daha da bir çekici kılıyor. Daha önce de bahsettiğim gibi basit bir aksiyon
filminin ötesine bu tarz detaylar ile gidebilen bir yapım benim gözümde.Son olarak bahsetmeden geçemeyeceğim bir husus ise, filmi izlerken keşke bu kalitede bir film
Türkiye’de de yapılsa diye düşündüm. Çünkü milletimizin bu filmde canlandırılan sahnelerden
daha dramatik ve kahramanane savaşlar verdiğini düşünüyorum. Lakin sinemaya uyarlama
konusunda ciddi anlamda görülen kalitesiz yapımlar ve sürekli olarak aynı klasikleşmiş olayların
yansıtılması yüzünden ülkemizde geçmişi anlatma ve buna bağlı olarak anlama hususunda ciddi
sıkıntılar olduğunu düşünüyorum. Ama gelişen Türk sinemacılığıyla birlikte kaliteli yapımlarında
sayısının artacağını ümit ediyorum. Keşke bizim ülkemizden de Spielberg”ler, Tom Hanks”ler
çıksa ve mesela Çanakkale harplerini bu bağlamda kaliteli bir şekilde izleyip istifade edebilsek.
Milletimiz adına atılacak bu tarz ciddi adımların çok yararlı olabileceği düşüncesindeyim. Son
olarak her şey bir yana, Er Ryan’ı Kurtarmak gerçekten başarılı bulduğum ve kalbimde her
zaman ayrı bir yeri olacak olan bir yapım olduğunu gönül rahatlığı ile söyleyebilrim.
Yusuf Ziya Dilek (No:21501462)
(Elektrik ve Elektronik Mühendisliği Fakültesi)
Turk-102 dersi serbest konulu blog yazısı",,,,
4004,Pisuvardan sanat olur mu?,,"durduğum zaman suratımda
anlamsız bir gülümseme
belirmesine sebep olan ve bir
türlü yanından ayrılamayıp
sağından, solundan, üstünden
uzun uzun izlediğim bazı sanat
eserleri oldu. Bazı şeyler mi
demeliyim yoksa? Neden sanat
eseri değil de “şey” deme
ihtiyacı duyuyorum? Sanat eseri,
heykel nedir? Bana bu soruları
defalarca sorduran ve ufkumu
açan klasikle tanıştırmak
istiyorum sizi, Marcel
Duchamp’dan “Fontaine” ya da
Türkçe adıyla “Çeşme”.
“Pisuvardan sanat olur
mu?” Bu soruyu soran tek insan
emin olun siz değilsiniz. Aynı
soruyu 1917’de, bahsettiğim
eser ilk defa sergilenmeye
çalışılırken dönemin ileri gelen
sanatçıları ve sanat eleştirmenleri de soruyordu. Bu yazı aracılığıyla, “Bu soruya cevap nasıl
aranır?” üzerine biraz dil dökmek istiyorum.
Sanatı nasıl tanımladığımızı ve neyi sanat kapsamına aldığımızı belirleyen bir çok şey var.
Bunların en başında geleni bence içinde büyüdüğümüz toplum. Çocukluğu, içinde büyüdüğümüz
güruhla birlikte yaşamayı öğrendiğimiz, onları taklit etmeye ya da etmemeye karar verdiğimiz ve
aslında bütün bunları farkına bile varmadan yaptığımız bir dönem olarak görüyorum. Günlük
olaylara verdiğimiz tepkilerden estetik algısına kadar her şey aslında içinde büyüdüğümüz
çevrenin yansımalarını içeriyor. Hatta bire bir çevremiz tarafından şekillendiriliyor. Yaşımız
ilerledikçe de bu doğrulara daha da sıkı sarılmaya ve başka doğruları farkında bile olmadan göz
ardı etmeye başlıyoruz.
Karşımıza bir “şey” çıktığında, onu kafamızdaki ölçütlere göre sınıflandırmak istiyoruz. Söz
konusu sanat olunca sorduğumuz sorular genellikle, “Estetik mi?”, “İlk bakışta bir şey anlatıyor
mu?”, “Nasıl yapılmış?” ve benzeri oluyor. Sorular standart olduğu gibi verdiğimiz cevaplar da
kafamızdaki kalıplar tarafından şekillendiriliyor. Bir gün gelip de bu kalıpların hiç birine uymayan
bir şeyle karşılaştığımızda rahatımızın kaçmasının sebebi de tam olarak bu. Ben bu durumu
kendini hakim olmadığı bir konu üzerine yapılan bir tartışmanın tam ortasında bulan birinin
hissettiği rahatsızlığa benzetiyorum. Böyle bir durumla karşılaştığımızda nasıl sessiz kalıp çok
bilgiliymiş gibi görünmeye çalışırken bir yandan oradan sıvışmanın hesabını yapıyorsak,
kalıplarımıza uymayan bir sanat eseri de benzer biçimde çoğu insanda bir bahane bulup oradan
kurtulma isteği uyandırıyor bence.
Kendi sanat algımı da bu rahatsızlıktan kurtulduktan sonra oluşturabildiğimi fark ettim.
Karşıma daha önce gördüğüm hiç bir şeye benzemeyen bir şey çıktığında onu anlamaya
çalışıyorum. Kimi zaman o cismin üzerine anlamlar yüklemek, kimi zamansa ona dair bir hikaye
yazmak şeklinde gelişiyor bu. Çağrışımlar üzerinden yürüyerek kafa patlatıyorum ve bu bana bir
şekilde zevk veriyor.Sanat eseri, izleyicisine ilk bakışta bir şey anlatmak zorunda mıdır? Bence hayır. Kesinlikle
hayır. Tam aksine bence sanat eseri kapalı olabilmeli, ondan anlam çıkarma sorumluluğunu onu
izleyene bırakabilmelidir (şayet böyle bir sorumluluk varsa). Emin olduğum bir diğer şeyse, bir
sanat yapıtının zaman öldürmek için bir araç olmadığıdır. Ona ne kadar zaman ayırırsanız o da
size o kadar çok şey katar. Bir yapıtın izleyicisi, okuyucusu en az onun yaratıcısı kadar işin
içindedir. Bir ürünü sanat eserine dönüştüren de bence karşıdaki insanın sürece dahil olması,
aralarında bir bağlantı kurulmasıdır.
Duchamp bütün sanat yaşantısını ve eserlerini kafalara kazınan sanat ve ürün algısını
yıkmaya adamış biri olarak, bütün bu bahsettiklerimin ardından tekrar incelenmeyi fazlasıyla
hakeden bir sanatçı. Benim açımdan hedefine ulaşmış ve hayata bakışımı yenilemiş bir insan.
Onunla aramdaki bağlantıyı gerçekten kurabildiğime inanıyorum. Sanat işte bence böyle olmalı.
Bir cisim, bir insan için bile farklı bir anlam taşıyorsa o cisim bir sanat eseridir.
Ufuk Usubütün
Kaynakça:
Duchamp, Marcel. Fontaine. 1964. Enstelasyon. Musée National d'Art Moderne, Centre
Pompidou. Paris.",,,,
6503,*Bu yazının .Goëtia. (Gundry) parçası eşliğinde okunması tavsiye edilmektedir.,,"Son kez insanlarımı selamlamak için buradayım. Şöyle içimde kalan her şeyi bağırırcasına yazıp köşeme çekileceğim, kim
bilir bir daha ne zaman uğrarım buralara. Yanlış anlaşılmasın kelimelerimi zorla sarf ettiğimden değil, son kez kalemi elime alışımı
bildiğimden bu kadar zorlandım yazıma başlamaya. Tekrardan yalnız kalmaktan korktum sanırım. Soyut fantezilerimle et ve kemiğe
bürüdüğüm insanlarımı kaybetmekten, kafamdaki düşüncelerin karmaşasında boğulmaktan ve nihayetinde delirmekten korktum.
Oysaki biliyorum her yazmak istediğimde haykırışlarımı dinleyecek insanlarımın olduğunu fakat olmuyor işte; soyut yalnızlığımı
somut olanına tercih ediyorum, insanlarımı kaybetmeyi göze alamıyorum. Lütfen karışmasın kafanız rica ediyorum; son kez güvenin
bana, her bir cümlemin anlamını tek tek işleyeceğim ruhunuza.
Yalnızlığı tanımlamak hiç içimden gelmiyor, ziyadesiyle saçma geliyor zaten bana. Benim sekiz gördüğümü elbette
karşımdaki de sekiz görecektir ama sıra dokuza gelince işler karışacak, ortalık hallaç pamuğu gibi dağılacaktır. Bu yüzden hayır,
nesnellikten tamamen kopuk bu terimi açıklamaya çalışarak zamanınızı çalmak istemiyorum. Sadece soyut ve somut yalnızlığın
bendeki yansımalarının farkını gözler önüne sermek istiyorum. Beni olabildiğince tanıyın istiyorum, tüm saflığım ve gerçekliğimle.
Tanıyın ki sizi üzersem bana gardınızı alıp çıkmaz sokakların yolsuzluklarına mahkûm etmeyin beni. Yanlış anlaşılmak istemem
kendimle veya çevremdekilerle verdiğim bir savaştan ibaret değil bu yazıyı kaleme alış sebebim. Birilerine veya kendime kendimi
kanıtlamak, fikirlerimi okura dayatmak hatta daha da kötüsü kendimi haklı çıkartmak için almıyorum asla kalemi elime. Benim
amacım içsel karmaşamı kelimelere dökmek; insanlara karşı hatalarımın, elimde olmayan davranışlarımın, kontrol edemediğim
düşüncelerimin ve kaybettiğim her şeyin bir nebze olsun üstesinden gelmeye çalışmak. Bunu başarmak için insanlara sığınıyorum
fakat aynı zamanda onlara zarar vermekten korkuyorum. Kısacası uğraşıyorum, debeleniyorum ki yalnızlığıma onları da dahil
etmeyeyim; acımasınlar bana, sadece tek bir karakteri olsun yazılarımın.
Somut yalnızlığımı belirleyen yegâne şey çevremdeki insanların sayısı. Laf olsun diye yakınım dediklerimin aksine ben
içten samimiyetine inandıklarımı asıl yakınımda tutuyorum çünkü biliyorum ki beni asıl kurtaracak olan onlar. Görülebilen, hatta
ölçülebilen yalnızlığın tek karşıt ideaları bu insanlar işte. Bir yandan da farkındayım, sonuçta gün gelir insan yine yalnız kalır ama
Remzi Karabulut’un Cellat Nazikti’de belirttiği gibi kimse kimsenin yalnız ölmesini istemez (68). Bu yüzden eminim ki her zaman
yanımda tek tük de olsa insanlarım olacak, bana gerçekten değer verenler. Yazmaya koşamadığım her an bu insanlardan güç alıp
yoluma devam edebilirim. Bu fikrin ne kadar doğruluk payı barındırdığından emin olmamakla birlikte devam edebilmem için
tutunabileceğim tek gerçeğin de bu olduğunun farkındayım. Süslü cümleler kurup aklınızı daha da bulandırmak istemiyorum zira
sona geldik artık, sizi de daha fazla yorulmayın.
Bugüne kadar hep soyut olana somut olandan daha çok değer verdim. Duygularım, düşüncelerim, içsel çatışmalarım hep
benim için somut olarak hissedebildiklerimden önce geldi. Çoğu yazar için de aslında bundan farksız bir durum söz konusu değildir,
onlar da tek tek okuduğu kelimelerden değil yazma aşamasında cümleleri kurma biçiminden etkilenerek yazısına doğru anlamları
yükler. Yine ne saçmalıyorum değil mi? Hemen açıklığa kavuşturayım. Düz bir yazıda devrik cümlelerin hakimiyeti ya yazarın şiire
olan yatkınlığını ya da öznenin duygu karmaşasına işaret eder. Yazar bile ancak bu devrik cümleleri tekrar okuduğunda fark edebilir
duygu ifadelerini. Somut olarak kalemi eline alıp onu hissettiğinde, sonrasında kapılacağı soyut hisseleri tahmin bile edemez o özne
kendi bile olsa. Bu yüzden soyut yalnızlık yazarın kendisine mahsustur, yazıya işlenen asıl duygular sadece yazarın kendisi
tarafından fark edilebilir. Çok nadir olmakla birlikte bazen bu yalnızlık binlerce insanın birleşip oluşturduğu bir kalabalığa dönüşür.
Remzi Karabulut’un bahsettiği gibi sahnede göğsüne jilet atıp haykıran, dilini kesip şiir yazan insanlar gibi ben de kendimi soyut
yalnızlığımın sularında boğup devrim yaratmak istiyorum (68). Bu süreçte bırakın insanlarım kalsın yanımda elimden tutsun,
kalabalığa karışsın, ben yine de derdimi gelip buralara yazacağım içimde derin bir korku olsa bile. Kendi kalemimden çıkan her
kelimeden korkar oldum artık zira kocaman bir kitaplık var artık elimde, yapayalnız bir kitaplık. Artık benim de bir kalabalığım
olsun istiyorum soyut veyahut somut.
Toz, yalnızca bir şey uzun süre olduğu gibi kalırsa onun üstünde birikip katman oluşturur. Yarattığım kitaplığımın her rafı
onlarca kitapla dolu, kitapların üstüne ise inceden de olsa bir toz katmanı serilmiş. Her yazımın tek bir öznesi fakat özneyi saran
onlarca duygu var. Hep kendimi merkeze koydum yazılarımda başka hiç kimsenin ışığımı çalmasına izin vermedim. Övündüğüm
şeye bakın, tüm yazılarım geriye dönüp tekrardan okunsa çığlıklar yükselir göğe aynı devrimlerde olduğu gibi hatta tablolar yırtılır,
kocaman sahnelerin perdeleri kapanır bir daha açılmamak üzere. Bu yüzden soyut yalnızlığımı somut olana tercih ediyorum çünkü
biliyorum insanlarım olmadan devam edemeyeceğim bir yola sürükledim kendimi. İnsanlarımı kaybetmektense yalnızlığımı
yazılarıma gömüyorum, bütün yazılarıma ortak bir özneyi layık görüyorum, kendimi.
Alidost Gülpınar
Kaynakça:
Gundry, Peter. “.Goëtia.”. Goëtia. Peter Gundry, 2018. Albüm.
Karabulut, Remzi. Cellat Nazikti. İstanbul: Alakarga Sanat Yayınları, 2021.",,,,
2532,Handenur Aydın,,"Sophie Mackintosh’un Su Kürü’nü ilk okumaya başladığımda kesinlikle
olacaklardan bihaberdim. Kitabın klasik mutlu sonlu bir eser olduğunu
düşünüyordum ancak beni şaşırtmayı başardı. Ama iyi bir açıdan olduğunu
söyleyemem. Bana sorarsanız kitabın başından beri kız kardeşlerin beni
rahatsız eden zalim davranışları normal bir mutlu son almayacaklarının
habercisiydi. Onlar farklı bir dünyaya aitti ve oradan çıkmak hem
kendilerine hem de başkalarına zarar verebilirdi. En azından ben öyle
düşünüyordum. Ama bunun nedeni “insanlık”tan uzaklaştıkları için değil,
aksine ona yakın oldukları içindi.
İçinde yaşadığımız modern dünyanın birçok kuralı olduğu tartışılmaz.
Ancak bu kurallardan kaç tanesi insan doğasıyla uyum içinde? Öldürmenin
bile kanımızda olduğunu düşünürsek bu ortam içinde gerçekten ne kadar
insanız? Atalarımızın yarattığı çoğu kalıbı reddediyor ve insancıl olmadığını
iddia ediyoruz. Kendi doğamızı reddediyoruz. En basitinden üremek bile bir
tabu haline gelmişken biz yaşadığımız dünyayı ne kadar kendimize uygun
şekillendiriyoruz? Beni yanlış anlamayın, katilleri falan savunmuyorum ama
insan kelimesinin zaman içinde anlamının değiştiğine inanıyorum. İlkel
olarak gördüğümüz içgüdülerimizi reddettiğimiz için kendimizi o kadar
üstün görüyoruz ki eski insanlara değişik isimler buluyoruz. Onlara hiçbir
zaman insan demiyoruz, her zaman “modern” insanla karşılaştırıyoruz onları.
Oysaki esasında hepimiz aynıyız.
Su Kürü işte bu sınırı gösteriyor. “Modern” insan ve “ilkel” insan, ki bana
sorarsanız kız kardeşler ilkel tanımına uymuyordu çünkü duyguları vardı.
Her zaman bastırmış olsalar da duyguları hâlâ oradaydı, işte modern insanın
da farkı bu. Duygular, düşünceler, doğru ve yanlış algısı... Kitaptaki kız
kardeşlerin duygularını ya da içlerinde o “Yapma!” diye bağıran sesi
dinlemek için bir nedeni yoktu. Öyle öğretilmemişlerdi. Bu yüzden öldürmek
onlar için daha kolaydı. Bunun doğru olmadığını bilseler de yanlış olduğuna
inanmak için bir sebepleri de yoktu. Onlar uymaları gereken kurallar ya da
memnun etmeleri gereken bir toplum içinde büyümemişlerdi. Onların
anneleri vardı. Manyak kadın!
Bir insan neden kendi çocuklarıyla bir ütopya yaratmayı dener bilmiyorum.
İşe yararsa sonsuz mutluluğun anahtarı olabilir belki ama ya yaramazsa?
Bunun cevabını Su Kürü veriyor bize. Şahsen ben çok ütopya seven biri
değilimdir, distopyaları tercih ederim. Ütopyaları hiçbir zaman gerçekçi
bulamadım ya da güzel. Her şey dört dörtlük gitse bile sonunda sıkılmaz mı
insan? Yoksa düzene uymak için bunu da mı baskılar? Ütopyalar henüz
bozulmamış distopyalardır. Bir açıdan bakıldığında birçok ortak yönleriolduğunu görebilirsiniz; sürüyle kurallar, ölümüne takip edilen bir
lider/algı/fikir, düzen…
Su Kürü’nde annenin yaratmaya çalıştığı “ütopya” daha başındaki testler ve
uygulamalarla distopya özelliklerini gösteriyor. Çocuğunu suyun altında
tutmak, peki ya onları kumaş çuvallara kapatıp saunayı üzerlerine
kilitlemek? Peki ya bir baba neden buna destek olur ki? Bir adım atmak için
neden 30 yıl bekler? Bu kızlara yaşadıkları yerde annelerinin hâkim
olduğunu gösteriyor. Baba yalnızca burayı kurmak ve sürdürmek için
kullanılan bir araç. Burada erkek anakaradaki kadın durumuna düşüyor.
Yaralanan ve daima karşı cins tarafından öldürülen… İşte bu yüzden kızlar
burada kendilerini güvende hissediyor. Bu sefer avcı olanlar onlar ve bunun
gayet farkındalar. Bu yüzden de gidip birkaç erkek kanı akıtmaktan
çekinmiyorlar.
Bu durumda biz neredeyiz peki? Anakarada mıyız yoksa kızların adasında
mı? Modern olmaya çalışırken onca acıya neden olan taraf mıyız yoksa
başarısız olmuş bir ütopya denemesi mi?
Mackintosh, Sophie. Su Kürü. Çev. Begüm Kovulmaz. İstanbul: Can
Yayınları, Kasım 2019.",,,,
1414,HAYATİ BERKE DEMİROĞULLARI,,"ÇABUK TÜKENEN SEVDALAR
Orhan Veli, yazmış olduğu şiirlerle benim için bütün yazarlar arasında çok özel bir yere sahip
olmuştur. Şiirleri hepimizden bir parça taşıyor sanki. Her okuyuşumda sanki ilk defa okuyormuşum
gibi zihnimde ve kalbimde yeni düşünceler filizleniyor. Orhan Veli’yi yaşadığı kısa ömüre rağmen daha
iyi anlamak, onun aşk kaynağının derinlerine inmek için Nahit Hanım’a yazdığı mektuplardan daha
etkileyicisi olamazdı. Kitabı okurken sanki izinsizce, bir aşkın gizliliğini bozmuş gibi sevimli bir
huzursuzluğa kapıldım. Birbirinden uzak yaşayan iki aşığın aralarındaki mesafeye rağmen mektuplarla
bir arada kalmaları çok etkileyici. Pek çok yürek acıtıcı ifadelere rağmen aşkın önüne engel
konulamayacağını görüyoruz. Okurken aralarında geçenleri bir nebze kıskandım çünkü günümüzde bu
denli etkileyici bir olay yaşamak pek mümkün değil.
Aşk fedakârlık ister ve Orhan Veli, o dönemde yoksul olmasına rağmen sevdiği kadının yanına
gidebilmek için elinden gelen her şeyi yapmıştır. Kendisinden cevap alamadığı anlarda bile ona olan
inancından, sevgisinden vazgeçmemiştir. Günümüzde ise pek çok şey için mücadele etmiyoruz ve
ellerimizden kayıp gitmesini izliyoruz. Aşk bunlardan biri. Aşk bence insanın en doğal halidir ve aşık
olan, önüne çıkan engellerin hepsini aşar. Ancak günümüzde insanlar fiziksel yönden tatmin olmak
için aşıkmış gibi davranıyor. Başka bir deyişle aşk, basit bir çıkar ilişkisinden öteye gidemiyor ve bunun
en temel sebebi 21.yüzyılın teknolojinin etkisi altında kalmasıdır. İnsanlar teknolojinin zincirlerine
vurulmuş bir köle gibi. Her türlü teknolojik çeşitliliğe rağmen günümüzde yaşanan aşkları çabuk
tüketebiliyoruz.
Birçoğumuz ebeveynlerimizin ya da aile büyüklerimizin aşık olup evlenme hikayelerini elbet
dinlemişizdir. Telefon yok, bilgisayar yok, sosyal medya yok, kısaca günümüzde haberleşme için
kullanılan organlar o devirlerde yok. Buluşmak için aşılan zorluklar, pastanede beraber bir çay içmek
için geçilen yollar bizim için kurgu bir hikâye gibi geliyor. En sonunda dedelerimiz, ninelerimiz
birbirlerine kavuşuyorlar ve nihayetinde biz de içimizden “ben olsam bu fedakarlıkları yapabilir
miydim?” diye sorguluyoruz.
Aslında yapılması gereken tek şey mücadele etmektir. Ancak günümüz aşıkları, sanal ortamda
temsili bir bağ kurmadan adım atmıyor. Demek istediğim; sanal ortamda önce koyduğu
fotoğraflardan dış görünüşüne bakıyor. Eğer hoşuna gitmiyorsa, tabiri caizse yargısız infaz yaparak,
tek bir dokunuşla o kişiyi bir daha görmüyor. Kişini dış görünüşü ne olursa olsun, herkes bu sanal
prosedürü uyguluyor. İnsanlardaki iç güzelliği göremedikten sonra fiziksel güzelliği görmenin ne
anlamı var? Sanal güzellik duvarı aşıldıktan sonra görece daha kolay olan tanışma kısmı geliyor.
Kişiler, karşısındaki etkilensin diye hiç olmadıkları bir karaktere bürünüyor ve zaten birbirine yabancı
olmalarına rağmen kendilerini daha da yabancılaştırıyorlar. Bir paradoks edasıyla bu kısır döngü
günümüz gençliğini esir altına aldı.
Herkesin gerçek benliği dışında bir de sanal benliği oluştu. Sosyal medya diye adlandırılan bu
platform, insanları gerçek hayatta yakalayamadıkları başarıya ve ilgiye yaklaştırdı. Kendi
düşüncelerinden ziyade sanal ortamda insanların ne düşüneceği daha önemli oldu. İnsanlar, fikirlerini
daha fazla dikkat çekmek adına yontuyor ve o fikirler artık kendilerine ait olmaktan çıkıyor. Bu
durumda sanal etkileşimler, aslında çıkarlar üzerine kurulmuş oluyor ve sanal dünyadan ayrılıp gerçekdünyaya ulaştığı zaman insanlar aradaki uyumsuzluk gözle görülüyor. Nihayetinde uzun soluklu, kalıcı
bir ilişki yaşanması güç oluyor.
“Emin ol, dünyada hiçbir şeyden zevk almıyorum. Bütün bu tatsız günler içinde yalnız seni
arıyorum.” (Kanık, Yalnız Seni Arıyorum s.76) diyen Orhan Veli kadar aşkımıza inanırsak ve mücadele
edersek ancak o zaman gerçek dünyada aradığımız sevgiyi bulabiliriz.",,,,
4265,Elif Kevser ARSLAN,,"Yaşamak için duyarsızlaşmak mı gerekiyordur yoksa hissizlik ölümden beter midir? Güzel
duygular kötüleri sıfırlamaya yeter mi sizce? Peki belki sonunda ışık vardır ümidiyle bir tünelde her
türlü musibete katlanmak; darbe alarak, yaralanarak, tırnaklar kanaya kanaya o tünelde sürünmek
akıl kârı mıdır? Bu tünele adım atabilmek midir zor olan yoksa tünelin varlığını kâh inkâr ederek kâh
ondan korkarak yaşamak mı? Çoğu insan karşılaşmıştır belki de bu tünelle hayatının bir yerinde. Peki
acı çekmek, iç burkulmaları, kursakta kalan hevesler tünelde ilerleyişi zorlaştırırken kaçı yolun sonunu
getirebilmiş, bu adına aşk denilen tünelden sağ çıkabilmiştir? Kaçı sırtlarda taşınmıştır da ışığa, kaçı
yaralarıyla, bereleriyle yılmadan yürüyebilmiştir bir başına bu tünelde? Bilemiyorum çünkü bu tünelin
hem aşinası gibiyim hem yabancısı. Muhatabını da severim oysa sevmesine, ama toplum buna hazır
mıdır bilemiyorum. Düşünüyorum, tartıyorum, kıyaslıyorum ama büyük bir boşluğa düşürüyor bu
alengirli sorular beni. Ben de derhâl ve sadece şiire sarılıyorum.
""Ben seni severim sevmesine de toplum buna hazır değil!"" Hakikaten değil. Ne bileyim.
Gülerler belki bize. Belki bir romanda yahut şiirde yaşıyor olsam öyle bir severdim ki hem de seni,
sıraladığım, sıralayacağım bahanelerim bile mantıklı gelirdi kulaklara. Öyle güzel, öyle temiz severdim
ki geçmişe sıkışmış olsam, zamanından utanırdı şimdi yaşayan. Şimdiyse ben utanıyorum geçmişe
sıkışıp kalmışlığımdan, çünkü yaşımdan yaşlı kalbim, çünkü beynim yaşımdan genç ve ait
hissedemiyorum zamana. ""Belki sen çok küçüksün belki benim ruhum ölü."" Belki el birliğiyle
gömmüşüzdür ruhumu gençliğimde ve hakikaten küçüksündür sen, belki sen de gülersin sevgime.
Böyle böyle kötü bir şekilde ama tasasız, ama ruhsuz yaşar gideriz işte. Kötü bir kitap okur gibi, kötü
bir yemek tadar gibi, uykumuzun en güzel yerinde uyandırılmışız gibi, çorabımız ıslanmış, soğuk
betona oturmuşuz gibi, dizimiz yüzülmüş, ayağımızı koşarken sehpaya çarpmışız gibi yaşar gideriz işte.
Öylece, acılı, tatsız yaşarız. ""Ben seni severim aslında da düzenim bozulur diye korkuyorum. Durduk
yere başımıza saçma sapan bir aşk çıkar."" Öyle bir aşk çıkar ki ne sen anlayabilirsin işleyişini, ne ben
önleyebilirim sonucunu, fenalıkları. Zamanla saçma sapan bir hâl alır zamana ait olamayışımdan belki.
Düzenim alt üst olur, öyle severim çünkü. Acı çekeriz daha çok, kim bilir? Öyle genel geçer şeylerle de
mutlu olamayız hem, çünkü bu kez de onlar bana gülünç gelir. Dayanamam. Samimiyetsiz ve zorlama
bulunurlar tarafımdan büyük olasılıkla. İş alırız başımıza.""Ben seni severim belki de rabbim buna hazır değil. Her şeyin güzelini sever o ideal
birliktelikler ister."" İşte ben bunu beceremem diye korkarım. Kaldı ki iki gün üst üste sokakta başını
okşadığım kediyi bile arıyorum, özlüyorum günlerdir. Ben seni severim işte, orası en kolayı da, bir
şeylerin ideali ya da normali olmaz benimle. Sağım solum en az aşk kadar belirsizdir çünkü. Çünkü
sıkıntım kendimledir. Kaçarım o tünelden. Tam adımımı atacağım sırada saate takılır gözüm, zaman,
mekân doğru mudur emin olamam bir türlü. Adımım boşlukta asılı kalır, bir şeyleri bırakıp geriye de
gidemem. Böyle böyle karanlığın göz alıcı, sonsuz yokluğunda adımım gibi asılı kalırım elimde
duygularımla. En çok kendime ederim. Yine de kendim için ağlamam da, içimden tutar hevesin,
isteğin, haline üzülürüm. Sana uzatamayışıma üzülürüm elimi. Yahu ben seni severim orası hakikaten
çok kolay. Şiirlerin, şarkıların, mektupların dahi hazır geçmişte. Güleceklerimiz, eğleneceklerimiz bile
saklı yanaklarımda. Bakışacaklarımız, haykıracaklarımız, ağlayacaklarımız bile hazır işte, bekliyor
gözlerimde. Gözyaşlarım bile göz pınarlarımda, gülüşlerim bile dudaklarımda. Ben seni severim
sevmesine de kaldırabilir miyiz bunca sevgiyi orası inan meçhul. Sen hakkıyla tutabilir misin
ellerimden, ben hakkıyla durabilir miyim yanında, inan en az aşk kadar bilinmez. Biliyorum tünelin dışı
hissizlik, korkaklık ve durağanlıkla örülmüş, biliyorum. Adımımı atsam içeri, yan yana geleceğiz,
biliyorum. Fakat ""seninle benim yan yana oturacağımız çekyata ne ilahi adalet sığar ne de diyalektik.""
Kaynakça:
Lidar, Ali. Alengirli Şiirler. İthaki Yayınları, 2015.",,,,
7192,ISIRIK,,"olsun, bir zararı yok burada dursun.’’ (Keskin, 2016)
Birhan Keskin. Nasıl bir kadınsın sen öyle? Seni her okuduğumda nasıl oluyor da bir şöminenin karşısında,
hadi diyelim o yok, bir sobanın karşısında uzanmak, başımı omzuna koymak geliyor? Evet.
Şaşırıyorum.Evvela, maskulen bir kadın var karşımızda. Şiirlerinden kısa saçlarını hissedersiniz. Kadın
olduğunun sonuna kadar farkında o açıdan bir eksiği yok. Hepimizden daha çok farkında belki de. Ama
çok güçlü. Küçük bir kız çocuğunun unutmayışı kadar güçlü. Hayata minik yumruklar sallamaya çalışıyor
her şiirinde. Masanın altına saklanmayı çoktan reddetmiş. Mahallenin sevilmeyenleriyle arkadaş. Hayatla
meselesi var. Ama nefret dolu, öfkeli, karabasanlı değil bu yolculuğu. Kızgın belki ama adalet arıyor
şiirlerinde. İnsanlardan kaçırıyor bizi, dizine yatırıyor, saçlarımızı okşuyor. Güçlü olmanın faydalarından
bahsediyor, fasulye ekiyor. Güçlü duruyor bütün fasulyelerin karşısında. Onun fasulyeleri de güçlüdür.
Görmelisiniz. Boyunlarını bükmezler, bir sopaya bağlanmazlar. Ama kendisi bağlanıyor. Sopa gibi acılı,
katı adamların peşinden koşuyor. Ya da ben öyle anlıyorum. Hep bir şeylerin karşılığını görememek var
Birhan’da . Hep bir eksikliğin açık ilanı… Şiirleri öyle ki, bir adama aşık olsam ( sanki değilmişim gibi) hiçbir
şey anlatacak gücüm olmasa, o beni anlamasa, ben kendimi anlamasam, gidip ona bir sır verirmişim gibi
kısık sesle okumak isterdim. Hayatta ne zaman konuşamasam, bir duygunun içinde boğulup kalsam,
elime bir Birhan Keskin şiiri alıp göstermek istiyorum. İzin var mı?
“Bu o evler ki kahırdan büyümüş kalpleri/Odaları yoklukla genişler sofaya doğru/Ah bu benim kör
şefkatim bu benim/Ah benim bir boşluğu yoklayan bu elim” Sanki bu yalnızlığı duyuyormuşum gibi, saatin
çın çın çınlayan sesini hisseder gibi, öyle usul Birhan. O evleri hayal ediyorum, kerpiç değiller, küflü
duvarları da yok, bir sıkıntıları yok fakirlik değil işte senin meramın eksiklik, zaman, boşluk biliyorum.
“Bir küfür gibi evde oturuyorum.” Ben de işte bu odada, bu başka şehrin başka odasında yeni
tanı(yama)dığım insanlarla aynen böyle oturuyorum, çok ayran içmişim Birhan, çok ayrı düşmüşüm
Birhan.
Birhan’ın en sevdiğim yanı, sanki karşısında hep ve sadece ben varmışım gibi yazması. Daha doğrusu suya
bir şeyler üflemesi demek lazım. Suyun üzerinde küçük, dağılan daireler oluşturması. Birbirinin içine
geçen, birbirinin içinden geçen daireler. Sanki beni karşısına alıyor, oturtuyor sadece ikimizin olduğu bir
odada ve anlatmaya başlıyor. Kapı kapalı. Bu sadece ikimiz için bir seremoni. Zaten bu bir anlaşılmama
türküsü değil mi? Neden içeriye başkalarını da alalım? Daha da mı fazla anlaşılmayalım? Gerek yok
bunlara ve Birhan bunların farkında. Birebir yaklaşıyor meselelere de okurlara da. En doğrusu bu Birhan,
ben memnunum Birhan. Bırak böyle kalsın.
Bana bir hikaye anlatacak gibi başlıyor hep. Sanki uzun, upuzun bir hikaye. Kendimi uyumamaya
şartlıyorum. Öyle yumuşak ki sesinin tonu, şartlayamıyorum bile. Ama inan, bir kez bile uyumuyorum.
Çünkü bana hikaye anlatmıyorsun. Bana hayat anlatıyorsun, su anlatıyorsun. Akan şeyleri yani. Hep akan
şeylerden bahsediyorsun, içim gıdıklanıyor.“Bir şey vardı, akmıyordu, senden mi benden mi önemli değildi önce./Bir şey vardı akmıyordu, çok
sordum kendime içten içe ...”
İçimde kene varmış gibi gıdıklanıyor. Senin kenelerin bitmez Birhan, bitmiyor. Bitsinler de istemedim,
artık kim keneleri anlatıyor ki? Ama sonlara doğru içime bir hançer sapladın ‘kadın’ bahsini açınca.
“Ölülerimizi ‘sık kullanılanlara’ ekliyoruz./Ölülerimize ölülerimiz ekliyoruz./Şans eseri yazmıyorsa adımız
bir sayaçta/ Birhan, ben bunu hep ‘antisayaç’ olarak okudum/Yani sayılmayan, sayılmasın hiç aman/Sahi
biz kaç darbeden sonra ölülerimiz oluyoruz.”
İçim içime küskündü bu konuda, ben içime küskündüm. Böyle yaşamaktan üzgündüm Birhan nasıl da
bildin yaramı. Ölen kadınlardan bahsettin. Ölen değildi, doğanın kanunuyla olmamıştı bu kendiliğinden
değildi, ecel değildi. Öldürülendi. Ecel sanki kabul edilebilir bir acıymış gibi bir de bu cinayetti Birhan.
Cinayet. Bana cinayetleri hatırlattın. Unutmaya nasıl fırsat bulmuşum, hayret. Sanki içinde
yaşamıyormuşum gibi, sanki cinayet yaşamıyormuşuz gibi.’’Anıtsayaç’’ varmış, bilmezdim. Gördüm, senin
dizelerinde ve o zaman o kene, içimdeki o kene yapıştırdı o minik delgeçlerini derime. Gözyaşı yapacağım
tuzumu ve suyumu aldı. İçim yandı Birhan, senin de yanmıştı benimkini de yaktın. Ama yak, canın sağ
olsun, canımız sağ olsun Birhan. Olur mu? Bu cinayetin göbeğinde sana ettiğim en güzel dua bu olsun.
Ben uzun zamandır şairlere dua etmemiştim.
Şairlerin duaya ihtiyacı var mı? Şairlerin ölümü, öbür dünyası var mı?
Kadından, cinayetten ve kenelerden bahsetmek için fazla naiftin başta, kendini eğittin. Eğitmişsin ama
önemliydi bu. Karşıma bunlarla çıkman… Keşke hep adamlara aşk için kırgın olsak Birhan. Bizi
öldürüşlerini hep mecaza saklasak, edebiyata saklasak, terk edilişlere, aldatılışlara… Evet, bunu
istediğimiz bir çağ bu. Ve sen bu çağı herkesten iyi tanırsın. Ben de bu çağı herkesten çabuk öğrenirim. Bu
çağda hala akan bir şeyler var mı, nasıl bulabiliyorsun bilmiyorum inan. Ben akan her şeyin önünü kestik
sanırdım. Bir seni unutmuşuz demek ki Birhan. Bir seni unutmuşuz.
OLCAY AYICI
Kaynakça
Keskin, B. (2016). Fakir Kene. İstanbul: Metis Yayıncılık.",,,,
709,Taner Düzceer Uzakları Yakın Eden Bir Tablet Uygulaması,,"bahsedeceğim. İlk olarak, bu uygulamanın nasıl aklıma geldiğinden bahsedeyim. Bu tablet
uygulaması, her bilgisayar programı ve uygulamada olduğu gibi karşılaştığım sorunlara çözüm
üretme mantığıyla aklıma geldi. Şu sıralar proje yapmak için de bir fikre ihtiyacım olduğundan,
günlük hayatta karşılaştığım sorunları daha çok düşünüyorum ve çözüm üretmeye
çalışıyorum. Her soruna bir çözüm bulamasam da, aklıma bazen parlak fikirler geliyor. İşte bu
da o parlak fikirlerden biri.
Ben matematik bölümü mezunu olduğum için lise ve ilkokul öğrencilerine ders
veriyorum. Bazen evlerine gidiyorum bazen onlar benim evime geliyorlar. Mesafeler bazen çok
uzak olabiliyor ve bu mesafeleri aşmak çok zaman alabiliyor. Yolda geçen zamanı düşünürsek,
ortalama iki saatlik bir ders için yolda en azından bir saat zaman harcıyorum. Bu durum trafik
olmadığında geçerli. Trafik de ülkemizde ayrı bir sorun. İnsanlar zamanında olması gereken
yerde olamayabiliyor. Ayrıca toplu taşıma araçlarında balık istifi yolculuk ediyorlar. Üstelik
gidecekleri yere vardıklarında yarım saat kendine gelemiyor. Bu sorunlardan dolayı insanlar
görüşmelere ve öğrenciler ders görmeye gitmek istemiyor. Peki insanlar buluşmadan yüz yüze
tam anlamıyla iletişim kuramaz mı? İletişim uygulamalarını internette araştırdım. İnternette
bazı uygulamalar mevcut. Bu uygulamaları incelediğimde, çoğunda karşılıklı sohbet altyapısı
var. Karşınızdaki kişiye bir şey yazmak istediğinizde bir kağıda yazıp kameraya göstermek
zorundasınız. Bunun gibi eksiklikleri olan çok uygulama internette istemediğiniz kadar var.
Benim aklımdaki program bütün bu sorunları ortadan kaldıracak, bu tip eksikleri tamamlayacak
olan bir uygulama.
Öncelikle, bu uygulamadan en çok öğretmenler ve öğrenciler istifade edecek.
Uygulamanın çalışacağı cihaz çeşidinden ve içeriğinden bahsedecek olursam, bu uygulama
için en uygun cihazlar dokunmatik ekranlı tabletler. Tabletler uygun, çünkü tabletin ekranını
yazılacak bir kağıt olarak düşündüm. Tabletin ekranını kağıt olarak kullanacağım için tablet ne
kadar büyük ekranlı olursa uygulama o kadar verimli çalışacak. Ek olarak uygulama internete
gereksinim duyan bir uygulama. Uygulamayı indirdiğinizde size bir kimlik numarası gelecek
veya siz elektronik posta adresinizi girerek kendi kimliğinizi oluşturacaksınız. Size ders verecek
olan bir arkadaşınız ya da öğretmeniniz aynı şekilde uygulamayı indirecek ve kimliğini
oluşturacak. Bu kimlikle biriniz boş kağıt butonuyla boş bir sayfa oluşturacaksınız ve diğeriniz
de bu boş sayfaya sizin kimliğinizi yazarak girecek. İkiniz birden interneti olan, farklı yerlerden
aynı boş sayfaya parmağınızı tabletin ekranına dokundurarak yazılar yazabileceksiniz. Aslında
erişimi iki kişiyle sınırlı tutmayabilirim. Bu durumda, bir kişinin bir soru yazdığını düşünün,
herkes bir cevap yazsa karalama kağıdı gibi olur ve düzenli bir kağıt kullanımı olmayabilir.
Bunun hiç önemi yok. Tabletteki kağıt bir karalama kağıdı gibi de kullanılabilir. Tamamen
kullanıcılara kalmış. Mesela okulda ya da iş yerinde bir arkadaşınıza kağıt üzerinde bir konuyu
yazarak anlattığınızı düşünün. Bu uygulama tam olarak aynı koşulları sağlayacak. Ekranın
üstünde küçük bir kutucuk olacak ve bağlanan kişiler birbirlerinin yüzünü görebilecek ve sanki
aynı yerdeymiş gibi karşılıklı konuşabilecekler. Eğer isterlerse, kutucuğu kapatabilecekler ve
sadece birbirlerinin seslerini duyabilecekler. Ses iletimi de bağımsız şekilde açılıp
kapatılabilecek. Ayrıca ekranın bir köşesinde dersi kaydetme butonu da olacak ve bu buton
istenirse tüm ders boyunca yazılanları ve konuşmaları ya da anlatım sürecinin istenen
kısımlarını ve istenen konuşmaları kaydedebilecek. Ek olarak okullardaki akıllı tahta sistemi
gibi ekrana bazı butonlar eklenerek özellikler genişletilebilir. Fizik, kimya deneyleri görsel bir
şekilde anlatılabilir. Anlatılan konuyla ilgili videoların adresleri eklenebilir.Bu uygulamanın sağlayacağı en büyük avantajlar insanların boşa zaman harcamaması
ve insanların birbirlerine kolaylıkla erişebilmesi. Düşünsenize Artvin’de yaşıyorsunuz ve
Ankara’dan bir fizik hocası buldunuz. Özel ders almak istiyorsunuz. Tek yapmanız gereken
şey hocanın uygun zamanı olup olmadığını sormak. Hocayla anlaştıktan sonra bu uygulamayla
anlaştığınız her hoca yanınıza gelecek.",,,,
3108,HİÇLİK,,"kitabı paylaşacağım bu defa sizlerle. Satranç… Stefan Zweig’ın uzun öykü türünde yazdığı
derin bir psikolojik baskı içeren kitabı... Bu kitap yazarın intihar etmeden önceki son kitabı.
Kitaba bakacak olursak Zweig’ın nasıl bir psikolojik bunalım içinde yaşamına son verdiğini
çıkarabiliriz. Yalnız öyle başarılı bir yazar ki Stefan Zweig, bir öykü ancak bu kadar sizi içine
çekip olayları yaşatabilir. Kitabı iki yönden inceleyebiliriz. Birincisi yazar aslında öyküde
İkinci Dünya Savaşı Dönemi’nin Nazi Almanya’sına dokundurmalarda bulunuyor. Öykünün
merkezinde iki karakter var ve bu iki karakterin temsil ettiği şeyler var. Bunlardan kısaca
bahsedeceğim. Ama asıl üzerinde durmak istediğim şey kitapta psikolojik baskı olarak işlenen
hiçlik duygusu…
Kitaptaki olaylar uzun bir gemi yolculuğunda geçiyor. Kitabın anonim olan ana kahramanı
yolculuk sırasında gemide olan dünyaca ünlü satranç şampiyonunu fark etmesi ve onunla
satranç oynamak için içinde duyduğu istek nedeniyle bulunduğu girişimler sonucunda gelişen
olayları büyük bir heyecanla okuyucuya aktarmayı yazar çok iyi bir şekilde başarmış. Biraz
satranç şampiyonu Mirko Czentovic’ten bahsetmek istiyorum. Çocukluğu vasatlıklarla geçmiş
hatta zihinsel yönden geri bir zekâya sahip kimseyle pek konuşmayan bir tip. Bir gün satranca
olan ilgisi keşfedilmiş ve yenilmez bir satranç ustası olarak yetiştirilmiş. Şampiyonluk
konumuna geldiğinde satrancı sadece kazanmak ve para için oynayan kendini beğenmiş hale
gelmiş bir tip. Czentovic aslında biraz derine inilip düşünülürse İkinci Dünya Savaşı’nın
Nazilerini simgelediğini anlayabiliriz. Kitapta bu adamın davranışlarını okurken elimde
olmadan ona karşı bir nefret duyduğumu söylemeden edemeyeceğim. Öyküde en sonunda
Czentovic belli bir ücret karşılığında satranç oynamayı kabul ettikten sonra karşısındaki
birçok rakibe karşılık o kendini beğenmişliğiyle oyunu kazanmaya çalışması yine derinlerdebizlere bir çağrışımda bulunuyor. Ona karşı oynayan rakipler o dönemin faşistlerine karşı
savaşmaya çalışan diğer insanlar desem yanlış bir tespit olmaz sanırım.
Kitaptaki olaylara dönecek olursam öykünün ortalarına doğru rakip takım Czentovic’e
satrançta yenileceği sıralarda yabancı birinin yanlarına gelip onlara yardım etmesiyle olaylar
ilginç bir hal alır. Kitabın bu bölümünden sonra neredeyse tırnaklarımı yiyecek noktaya
gelerek büyük bir gerilimle okudum kitabı. Satranç oynanırken o salonda kendimi hissettim,
her bir hamleyi izliyormuşçasına büyük bir merakla okudum. İşte buna kendimden emin bir
şekilde Stefan Zweig farkı diyebilirim. İlerleyen sayfalarda öğrendim ki bu yabancı adam tek
başına bir odaya hapsedilip psikolojik baskı işkencesine maruz bırakılmış. Bu odada eline
geçen bir satranç kitabıyla tüm zamanını geçirip ustalaşmış. Odada geçirdiği zamanları
ayrıntılı bir şekilde anlatıyor Dr B. adındaki bu yabancı adam. İşte o zaman anlayabiliyoruz
hiçliğin ne kadar katlanılmaz bir durum olduğunu. Siz hiçbir şey yapmadan bir odada ne
kadar kalabilirsiniz? 1 saat? 2 saat? İşte Dr B. aylarca kalıyor bu şekilde. Kitapta geçen
“Yeryüzünde hiçbir şey insan ruhuna hiçlik kadar baskı yapamaz” sözü yaşanılan bunalımı
açık bir şekilde okuyucuya gösteriyor. Adam kitabı ilk elde ettiği zamanlarda hemen
sayfalarını açmayıp ne tür bir kitap olduğunu düşünmek için kendine zaman yaratması, bu
durumun bile onun için zaman geçirecek bir uğraş olması hiçlik denen durumun ne kadar
sıkıntılı bir süreç olduğunu anlatıyor bizlere. Kendimle karşılaştırıyorum, kendimi bu adamın
yerine koyuyorum ve o anda bile içinden çıkılamaz bir sıkıntı sarıyor içimi. Yarım saat bile
bir kuyrukta bir şey yapmadan bekleyemeyen bizler böyle bir hiçlik karşısında ne kadar
dayanabilirdik bilmiyorum. Öyküde Dr B. kitabın bir satranç kitabı olduğunu öğrendikten
sonra içindeki teknikleri öğrenerek önceleri ekmek kırıntılarını kullanarak sonra da zihninde
hayal ederek bu oyunları oynadığını okuyoruz. Belli bir süre sonra yine hiçliğin
çaresizliğinden aynı şeyleri o kadar çok tekrarlıyor ki bu oyunlar da ona anlamsız gelmeye
başlıyor. Daha sonraları zihninde iki rakip yaratarak kendine karşı yine kendisi satrançoynamaya başlıyor. Bunla da görülüyor ki kahramanımız yavaş yavaş akıl sağlığını yitirmeye
başlıyor. Nasıl bir şizofrenidir ki insan kendi zihninde zıt iki düşünceyi aynı anda
sürdürebilsin.
Stefan Zweig’in Satranç’ı kitabı bitirdikten sonra çok şey öğretti bana. En başta da
yoklukla hiçliğin farkını… Aslında hiçlik denen duygunun nasıl bir cehennem olduğunu daha
iyi kavradım. Elimizdekilerin kıymetini bilmemiz gerektiğini bir kez daha hatırladım. Bir
amaç edinmenin, bir şeylere tutunmanın ne kadar önemli olduğunu gösterdi bu kitap bana.
Son olarak hikâyedeki durumu anlatan çok güzel 4-5 dakikalık bir animasyon geldi aklıma.
Aşağıdaki adresten bir de açıp bu videoyu izlemenizi öneririm.
https://www.youtube.com/watch?v=9IYRC7g2ICg",,,,
2754,Yasemin Aybüke ÖĞÜT,,"Çocuklar… Kafaları binlerce soruyla dolu o ilginç, küçük varlıklar. O küçük varlıklar o kadar ilginçtir ki
her şeyi inceler, her şeyi sorgular. Zihinlerini açmış içinin bilgiyle dolmasını bekleyen bu çocuklar belki
de dünyanın en muhteşem varlıklarıdır. Bir zamanlar hepimiz çocuktuk ve hepimiz yolumuzu bulmaya
çalışıyorduk. Tabii bu zorlu yolda yardıma ihtiyacımız oluyordu. Bunun için de en yakınımızdakilere,
büyüklerimize başvuruyorduk çünkü onlar da bu yoldan geçmişlerdi ve bizim sorguladığımız şeyleri
artık anlamış, kafalarına yerleştirmiş durumdalardı, en azından biz öyle düşünüyorduk. Bu yüzden
sürekli büyüklere sorular soruyorduk merak içerisinde, aydınlanmayı dört gözle bekleyerek fakat
sorun şuydu: Büyükler bize bu yolda yardım edecek miydi?
Çocukken her şeyi merak eder, büyüklerime sorardım. Kimisi gayet sabırlı bir şekilde cevap verirken
kimisi de sinirlenirdi sürekli soru soruyorum diye. Bu yüzden ben büyükleri ikiye ayırırım: kendini
“büyük” olarak adlandıranlar ve gerçekten “büyük” olanlar. Kendini “büyük” olarak adlandıranlar hâlâ
bir çocukla nasıl konuşulacağını ya da ona nasıl davranılacağını bilmeyenlere verdiğim ad. Bazı
insanlar çocuklar bir soru sorduğu zaman o kadar anlayışsız, o kadar sabırsız olabiliyorlar ki çocuğu
başından savmak için elinden geleni yapıyorlar. Oysa o daha bir çocuk, öğrenmesi ve keşfetmesi
gereken o kadar çok şey var ki biraz sabırlı olup ona bu uzun yolda sadece biraz yol göstermek yeter
fakat bu kendini “büyük” olarak adlandıran insanlar bunu yapmak için çok sabırsız ve bencil. Bir
zamanlar kendilerinin de çocuk olduğunu nasıl bu kadar kolay unutabiliyorlar anlayamıyor insan.
Bir de gerçekten “büyük” olanlar var, büyüklerimiz… Bir çocuk ona bir soru sorduğunda nasıl cevap
vereceğini, ona nasıl davranması gerektiğini bilen ve gerçekten de çocukluğundan beri bütün
bilgilerini toplamış o bizim başında olduğumuz yolu yarılamış olan görmüş geçirmiş diye tabir
ettiğimiz büyükler… Çocukken böyle insanlarla karşılaştığımda o kadar heyecanlanırdım ki bazen ne
soracağımı unuturdum. Onlar bir çocuğun gözünden bakınca o kadar muhteşem dururlardı ki her
çocuk onlar gibi olmak isterdi çünkü onlar çocukların en çok yapmak istediği şeyi yapıyorlardı,
biliyorlardı. Bu yüzden hep özenirdim öyle insanlara tıpkı diğer çocuklar gibi. Gerçi bu özenme olayı
sadece çocuklukla sınırlı kalmazdı. İnsan ne zaman kendinden bilgili bir kişi görse özenir. Tabii bilmek
de her şey değil. Bence önemli olan o bilgileri sabırla aktarabilmek. Mesela bir çocuğa, bilgiye aç
gözlerini dikmiş size bakan çocuğa, o istekli çocuğa… İşte o zaman tam anlamıyla hayran oluyor insan.
Hem bilgili hem de o bilgiyi hiç çekinmeden en güzel şekilde aktaran birini görünce zaten hayran
kalmamak mümkün değildir. Belki de çok abarttım ama böyle birileriyle tanışmak o kadar zor ki…
Etrafımızda bir sürü büyük var ama hangisi gerçekten böyle bir “büyüklük” yapıyor?
Peki, neden hepsi gerçekten “büyük” olamıyor cidden? Bana kalırsa üşengeçliklerinden,
sabırsızlıklarından ya da unutkanlıklarından… Bazısı bir çocuğun küçük bir sorusunu bile cevaplamaya
üşenirken, vakit kaybı olarak görürken; bazısı da sabırsızlıklarından o küçük çocuğun dünyasını
aydınlatmaktansa o ve onun sorularından bir an önce kurtulmaya çalışır. Aslında herkesin “büyük”
olamamasının en büyük nedeni insanların unutkanlıklarıdır. Hiçbiri o küçük çocuğun o istekli, göz
bebekleri büyük o bakışlarına baktığında kendi çocukluklarını hatırlamadığı veya düşünmediğinden
kaynaklanıyor. Eğer bir saniyeliğine bile olsa empati kursalar zaten o çocukla aralarındaki benzerlikleri
fark edip bağ kuracaklar ama onlar bunun için çok üşengeçler veya çok “meşguller”. İşte bu yüzden
önemli olan bedensel ya da yaş bakımdan “büyük” olmak değil; zihinsel bakımdan o “büyüklüğe”
ulaşmak ve bir çocuğun dünyasını aydınlatmak.",,,,
3827,Emine Gizem Akyol,,"Diğer insanları kendinle bir tutmak; onların derdiyle dertlenmek, sevinciyle gülmek
demek diğerkâmlık. İlk defa Ercan Kesal’ın Peri Gazozu’nu okurken gördüm bu Farsça
kökenli kelimeyi. Böylesi derin anlamlı bir kelimeyi bu yaşıma gelip de öğrenmemiş olmak
beni utandırdı ama belki de bu sayede öyküleri daha da içselleştirerek okudum. İnsan sayısı
arttıkça yalnızlaştığımız bu dünyada belki de en çok ihtiyaç duyduğumuz şey diğerkâm
olmak. “Hep ben, hep ben” derken, dahafazla para için insanlığımızı kaybederken, kan
gölüne dönen dünyaya gözlerimizi kaparken, diğerkâmlık belki yok olmaya yüz tutmuş
vicdanlarımızın ateşini söndürebilir.
“Anadolu insanı” dediğimiz, belki de biraz mazide kalmış insanlar, diğerkâmlığı
yüreklerinde canlı tutan insanlardır. Mesela Kesal’ın ebesi, evde her bazlama yapıldığında,
“kokmuştur” (Kesal, 66) deyip, evsizlere ve yoksullara da gönderirmiş. Benim de babaannem
bu konuda hassastır. Ekmek yapamayacak kadar yaşlılara ekmek, karısı vefat etmiş dedelere
yemek, hastalara çorba gönderir. Memleketteyken bu işi hep ben yaparım. İnsanların o
tebessümleri, gülen gözleri içimde bir yerlerde yıl boyunca varlığını unuttuğum duygularımı
canlandırır. Yıl boyunca unuttuğum diyorum çünkü sene içinde Ankara’daev ve okul
ekseninde yaşarken ne hasta komşularımdan haberdar oluyorum ne de aç uyuyan insanlardan.
Giderek kendi dünyamda kayboluyorum ve zamanla karşılaştığım ihtiyaç sahiplerine bile
duyarsızlaşıyorum, dilenciler gözlerimi kaçırdığım uzaylılara dönüşüyor. Peki, nerde
kaybettik insanlığımızı? Üst üste gecelerce aç yatan çocuklar varken nasıl tabaklarımızın
yarısını çöpe dökebiliyoruz? Yırtık ayakkabılarıyla okula giden çocuklar varken nasılonuncu
ayakkabımızı almaktan hicap duymuyoruz? Belki de asılsoru, “kokmuştur”(Kesal, 66)diyen
ninelerimizin dedelerimizin elinde büyürken biz nasıl merhametten nasibimizi alamadık,
olmalıydı.
Bence bu kadar duyarsızlaşmamızınen büyük sebebi bize dayatılan günümüz yaşam
şeklidir. Oturduğumuz yüksek güvenlikli lüks siteler,gecekonduların ve evsizlerin
kilometrelerce uzağında. Sanki onlardan bambaşka bir dünyada yaşıyoruz. Mutluluğu karnı
doyan bir çocuğun tebessümünde değil de daha hızlı arabalarda arıyoruz. Oysa köyde herkes
diğerlerinin durumundan haberdardır.Babaannem her gün yardım ettiği insanlarla yüz yüze
bakıyor. Oğlu okusun diye küpelerini satan bu kadın, okula giden köy çocuklarının ellerine
gözleme tutuşturmadan durabilir mi? Kötü şartların içinden gelen daha iyi bilmez mi zaten
oradakilerin halini? Ercan Kesal da böyle. Öğrenciyken aç kaldığı zamanların birinde eline
geçen parayla eve erzak alıyor ve arkadaşlarıyla yemek yerken farkında olmadan yumurtaları
onların önüne kaydırıyor. Bunu bilinçsizce yapsa da aslında derinlerde biliyor ki arkadaşları
da çok aç ve açlık,dayanması güç bir şey. İşte bugün bizim de ihtiyaç duyduğumuz hissiyat
bu. Kendimizden çok başkalarını düşünebilsek, insanların acılarını dindirebilmek hayat
gayemiz olsa dünya daha güzel bir yer olmaz mıydı?
Hep maddi sorunlardan bahsettim ama diğerkâm olmamız gereken tek konubu değil.
Kesal’ın da acıyla bahsettiği gibi, eğer İbrahim Aslan’a on sekiz yıl sonra oğlunun
kemiklerini bulduğu için sevinç gözyaşı döktürenler bu kadar acımasız olmasaydı, böyle kan
donduran bir tablo yaşanır mıydı? Sadece, öldürülen benim oğlum da olabilirdi veya oğulları
ne yaparsa yapsın aileleri mezar taşsız bırakmak insanlığa sığmaz diyebilseydi o yetkililer,en
azından o kadar anne baba gözü açık gitmezdi. Seksenli yıllarda insanlar komünist, ülkücüdiye mühürlenip bir ömür bununla yaşamak zorunda bırakılmasalardı da herkes farklı
düşünebilir, denseydi belki daha az gözyaşı dökülürdü.
Kitaptaki hikâyelerin çoğu seksenli ve doksanlı yıllara ait. Ama maalesef bugün de
insanların acılarında ve duyarsızlıklarında değişen pek bir şey yok. 13 Mart 2016 pazar günü
Ankara’da olan patlama, lise arkadaşım Ozancan Akkuş’u bizden aldı. Ertesi gün, biz çok
ağladığımız için artık ağlayamaz hale gelirken, tanıdıklarına zarar gelmemiş insanlar
gülmeye, eğlenmeye devam ediyordu. Bu sözde hepimizin acısıydı ama ateş sadece düştüğü
yeri yakıyordu. Çünkü maalesef insanlar bombalara bile alışıp, diğerkâmlıktan fersah fersah
uzaklaşıyordu.
Zaman geçse de, olaylar ve kişiler değişse de, insanoğlu hep aynı: Açlığa gözlerini
kapatıyor, sefalete kulaklarını tıkıyor, gözü yaşlı anneleri yok sayıyor ve farklı düşünceleri
susturuyor. Bu yüzden diğerkâm olmanın,gözyaşlarımıza bir son verebileceğine inanıyorum
ama yüzyıllardır değişmeyen, Ozancanlar yitip gittikten sonra gülebilen bu insanlar için
diğerkâmlık, sadece içi boş bir sözcük. Bu yüzden de insanların diğerkâm olduğu, huzur dolu
bir dünya, bir çocuğun bulutlarla uçmak istemesi gibi boş bir hayal.
KAYNAKÇA
Kesal,Ercan. Peri Gazozu. İstanbul: İletişim Yayınları, 2014. Baskı.",,,,
5045,MÜKEMMEL OLMAK,,"yaptığın işte en iyi olmaya çalış” der. Peki, en iyi olma yolunda her şey mübah mıdır?
Cristiano Ronaldo, adı, dünyanın gelmiş geçmiş en iyi futbolcuları arasında geçen bir isim.
Açıkçası benim de küçüklüğümden beri hayran olduğum biri. Bu hayranlık, sadece onun
futbolculuğuna değil; gerek geçmişi, gerek karakteri, gerekse yaşam tarzı bende büyük etki
yaratıyor. Seveni kadar sevmeyeni de çok var. Hatta nefret eden bile… Fakat saygı duyulması
gereken bir insan olarak görüyorum onu. Onu sevmeyebilirsiniz, ama takdir etmeniz gereken
bir hayatı olduğunu inkâr edemezsiniz.
İzleyecek film ararken, birden karşıma üstünde Ronaldo’nun olduğu film afişi çıktı. Hemen
girip baktım ki belgesel niteliğinde bir film hazırlamışlar. Cristiano Ronaldo bizzat kendisi
oynuyor ve gerçek hayatından kesitlerle derlenmiş bir film. Hayat hikâyesini az çok
biliyordum fakat onun kendi ağzından ve en yakınlarından dinlemek beni daha da çok hayran
bıraktı kendine.
Yetenekli, fakir bir çocuk… Başarıyı tırnaklarıyla kazıyarak yakalamış. Çocukluğundaki
hayatıyla, şimdiki hayatı arasında 180 derecelik bir fark var. Ama işin en garip kısmı, o, bunu
yapacağını biliyordu. Hırs, en büyük etken onun hayatında. Etrafıma bakıyordum da,
gerçekten başarıyı (tabii başarının niteliği kişiden kişiye değişebilir) yakalamış insanların en
büyük ortak özelliği hırslı olmaları. Ve tabii bununla paralel olarak gelen çok çalışma, disiplin
ve azim. Hırs, insana doğuştan gelen bir duygu mudur, yoksa yetiştirilme tarzı ve
yaşanmışlıklarla mı ilişkilidir bilemiyorum. Lakin ikinci söylediğim çok daha akla yatkın.Örneğin, ben hırslı bir insan değilim. Olmak ister miydim? Belki. Hırslı, azimli, disiplinli
insanlara özenirim zaman zaman. Filmi izlediğimde Cristiano Ronaldo’ya özendiğim gibi.
Ben de hep “ Olduğu kadar, olmadığı kader” olgusu vardır. İtiraf etmek gerekirse, bu,
kolaycılığa kaçmamdan kaynaklanıyor. Üşengeç bir insanımdır. Sabırsızımdır. Her şey hemen
olsun isterim. Çabalamaktan çekinirim. En sevmediğim özelliğim bu herhâlde. Hele ki bazen
bir boş vermişlik gelir üstüme sormayın. “Amaan bir daha mı geleceğiz dünyaya” sloganını
bağlarım dilime… Hatta şu sıralar bunu yaşıyor gibiyim. Örneğin bazı insanlar ortalamalarını
yüksek tutmak için gece gündüz çalışırken, ben sadece geçer not alabilmeye razı bir
pozisyondayım.
Düşünüyorum da, sanırım hırslı bir insan olmamamın en büyük nedeni ailem. Rahat bir
çocukluk geçirdim. Ailem, benim hep stresten uzak, kafamın rahat, içimin ferah olmasını
isterdi. Hala da öyleler. Şımarık büyütülmedim ama istediğim bir şey olursa da, özellikle
babam, hemen sağlardı. İyi okullara gitmek için çok yüksek puanlara ihtiyacım olmadı. Zaten
dersi anlamak için sadece dinlemem yetiyordu; fazla çalışmazdım. Kibirlilik olarak
algılanmasın bu söylediğim, ama gerçek böyleydi. Babam karne hediyemi daha karneme
bakmadan alırdı. Ya da bisikletimin olması için hiç para biriktirmedim mesela… İşte belki de
bu yüzden hırslı bir insan değilim. Bir şeyleri elde etmek için çabalamıyorum. Burada ailemi
de suçlamıyorum. Ben kendi halimden mutluyum. Onlardan da çok memnumum.
Bahsettiğim, insanın karakteri üzerinde ailesinin ne kadar etkin rol oynadığı. Cristiano
Ronaldo istediklerini elde etmek için çabalamak zorundaydı ve içindeki hırsı bu koşullar
yarattı. Fakir bir ailenin içinden, kendi yeteneğine inanarak sıyrıldı.
Filmde “İnsanlar sadece kazananları hatırlar; bir tarafın iyi ya da kötü oynaması
hatırlanmaz” (Ronaldo 2015) gibi bir söz söylüyor Ronaldo. Buna sonuna kadar katılıyorum.
Bir işi başardığınızda, yıllar sonra bakılan şey sadece onu başarıp başaramadığınız olur; nasıl
başardığınızla çoğu kişi ilgilenmez. Ya da bir şampiyonluk maçının sonunda önemli olan
kimin şampiyon olduğudur; yenilen tarafın kötü oynaması değil. Sonuca odaklı yaşamak
Cristiano Ronaldo’nun hayat felsefesi hâline gelmiş. Kaybetmek kelimesi onun sözlüğünde
yer almıyor. Ve en önemlisi hiçbir şeyin imkânsız olmadığını düşünüyor. Benim kanaatimce
de, eğer insan bir şeyi yapmak isterse, ama gerçekten içinden gelerek, onu başarmak için
bütün engelleri yıkabileceğini düşünüyorum. Tabii burada azim anahtar kelimemiz. İnsan
kendine inandıktan sonra gerisi teferruattır.
Benim mükemmel olmak gibi bir amacım olmadı hiç. Bundan sonraki hayatımda da
olacağını sanmıyorum. Dediğim gibi, her istediğimi çabalamadan elde edebiliyordum
çocukken fakat yine de küçük şeylerle mutlu olabiliyorum. Annemle babama büyük bir
minnet borcum var sanırım. Güzel bir denge içinde büyüdüğümü düşünüyorum. Son olarak
da: mükemmeliyetçilik bazılarına çok yakışabilir, lakin benim için en büyük kusurdur.
Melisa ÖZEL
Kaynakça:
Ronaldo. Anthony Wonke. 2015. Universal Studios, 2015. DVD.",,,,
5275,Astronotlar ve Üniversite Öğrencilerinin Ortak Özellikleri,,"gelebilecekleri? Sizinle işbirlği yapmayan, elverişsiz doğa koşullarında yaşamayı?
Düşündüyseniz veya aklınızdan geçmediyse de, sahip olmanız gereken ilk özellik
kararlılık olmalı. Bütün zorluklara karşı gelebilecek bir kararlılık. Soğuk, açlık,
iletişim kopukluğu, fırtınalar, ve bunun gibi daha birçok nedene karşı gelebilecek
bir kararlılık. Andy Weir’in 2015 tarihli Martian (Marslı) isimli yapıtında görülen
cinsten bir kararlılık. Mars koşulları kadar olmasa da, üniversite hayatı da insana
bu tip zor zamanlar yaşatabilir. Midtermler, finaller, quizler, ödevler derken insan
kendini tempo içinde kaybedip, adeta hayati bir mücadelenin içinde bulabilir
kendini. Bakarsınız kendinize gece dört sularında kahve yapıyorsunuzdur. Bazı
günler kütüphaneden sonunda dışarı adım attığınızda saat 02.30’u
göstermektedir.
Üniversiteyi Mars ile karşılaştırmak gerekirse, öncelikle ikisi de zordur.
Astronot olmak ne kadar zorsa iyi bir bölümde başarılı olmak da bir o kadar zordur
bence. Uzayda insanlar karşılarına çıkan doğal problemleri çözmek için uğraşırken
öğrenciler önlerine çıkarılan yapay problemlerle uğraşır dururlar. Bilkent için
konuşmak gerekirse, derslerin büyük bir çoğunluğu dinleyen kitlenin IQ
(Intelligence Quotient – Zeka Katsayısı) seviyesi yüz ve üzeriymiş gibi anlatılır.
Çözülmesi gereken on soru mevcutsa en fazla dördü çözülür. Genellikle kalan altı
sorunun birleşimini barındıran sorular da sınav sorularını oluşturur. Amaç
öğrencinin “düşünmeyi sağlaması” olsa dahi, bu tutum öğrenciyi hayatta kalma
savaşı veriyormuşçasına zorlu koşullara sokar. Astronot içinde bulunduğu sorunu
çözme kapasitesine ulaşırsa hayatı kurtulabilir. Öğrenciler için ise durum pek iç
açıcı değildir. Sayısız soru çözülse bile profesör sınavda öğrenciye kırk puana mal
olacak o soruyu karşısına koyar. Kitap içerisinde Mark Watney, ana karakter ve
Mars’ta mahsur kalan astronot, aç kalma sorununa çözüm bulmak için dışkı ve
verimsiz Mars toprağını karıştırarak patates ekebileceği bir ortam yaratır kendine.
Kitapta bu fikir ona yeterli yiyeceği kazandırsa da, öğrenci hayatı bu şekilde
yürümez. Sınavda eğer öğrenci, sorunun çözüm yolun hatırlayamaz ve “alternatif”
çözüm yolları aramaya başlarsa, genellikle o sorudan puan alamaz.Bütün bu zorluklara karşı dik ve ayakta durabilmek için öğrencinin son
derece kararlı bir yapısının olması şarttır. Sıkılmadan, yorulmadan çalışmaya alışık
olmalı ve haftalık ödevlerin yanında ders tekrarı ve sosyal etkinlikleri de hayatında
bulundurabilmelidir. Bir nevi akıntıya karşı içinde bulduğu dala tutunabilmelidir.
Peki nedir bu dal? İnsanın tüm bunlara dayanabilmesini sağlayan, onu ileriye
doğru iten bu güç nedir? Kimi gelecek kaygısı, kimi sevdasını ileri sürer. Bence bu
güç aileden gelir. Hem sahip olunan hem de kurulacak yeni aile düşüncesi insanı
bu yola sokar. Aileyi mahcup etmemek düşüncesi eğitim öğretim hayatının
vazgeçilmez bir parçasıdır başarılı çocuklar için. Bu karşılıklı güven bir noktadan
sonra bir sorumluluğa dönüşür ve bireyi bütün zorluklara dik durmaya iter. Diğer
yandan her erkek içten içe bir aileye sahip olmak ister. Bunun için de yeterli
kazanca sahip olmak zorundadır ve üniversite, bu yolda atılan en önemli adımdır.
Üniversite öğrencisi astronot dayanıklılığına ve kararlılığına sahip olmalıdır.
İçinde bulunduğu zorlu, dayanılması güç koşullarda “nedenlerine” tutunarak
daima ileri gitmeye ve mezuniyete doğru yüzmeye çabalamalıdır. Çünkü ucunda
güzel bir hayat varsa, kim istemez ki zorlukları aşmayı? Öğrencinin durumunda
aileye, astronotun halinde hayata bağlılıktır onu saran. Durum, o an ne kadar zor,
çözüm de ne kadar meşakkatli görünürse görünsün hayatta, özellikle öğrenci
hayatında, insan her zaman çözümleri ısrarla aramalı ve saklandığı delikten
çıkarmalıdır.
Ayhan Okuyan
21601531",,,,
4020,Zeynep İLHAN,,"Yazı yazmayı öğrendiğim günden beri aklıma gelen her düşünceyi ve hissettiğim her
duyguyu kâğıda aktarmaya çalışırım. Kimi zaman bu duygu ve düşünce akışını şiirle, kimi
zamansa denemelerle ve hikâyelerle sağladım. Yazdığım her satır beni daha da fazla yazmaya
itiyordu. Öyle ki bazı günler tüm gecemi yazı yazmaya ayırıyordum. Millî Eğitim Bakanlığı
tarafından hazırlanan Türkçe çalışma kitaplarının yazı ve şiir yazma etkinlikleri derste
atlandığı zaman bile teneffüste arkadaşlarımla oyun oynamak yerine o etkinlikleri yaparak
zaman geçirirdim. Yazı yazmaya olan bu aşkımı fark eden bazı Türkçe öğretmenlerimin
ısrarları sonucu katıldığım birkaç şiir ve deneme yarışmasından birincilik ödülü kazanınca
özgüvenim kendine gelmiş ve o heyecanla ünlü bir yazar olmanın hayallerini kurmaya
başlamıştım. Ancak üniversite giriş sınavlarının stresi ve heyecanı ile benim için önemli olan
pek çok şeyden feragat etmem gerekmişti. Bunların arasında en önemlisi de yazı yazmak
olmuştu. Fakat benim yazı yolculuğum henüz bitmedi. Elbet bir gün yabani otlarla kaplanmış
ve terkedilmiş yolu yeniden canlandıracak ve yolculuğuma devam edeceğim.
Yazarların hepsi eserlerine kendilerinden bir parça ekler. İşte bu yüzden bir kitabı
okumadan önce mutlaka o kitabın yazarını araştırırım. Yazarların nerede doğup büyüdüğü,
nasıl bir eğitim aldığı ve nelerden hoşlandığı gibi bilgiler benim için o yazarların eserlerini
anlamakta en önemli etmenlerden biridir. Şayet yazar hakkında hiçbir bilginiz yoksa eserini
okumak tıpkı daha önceden hiç bilmediğiniz bir şehirde yürümeye benzer. Eğer yazarın
hayatını kendinize rehber almazsanız o labirent gibi sokaklarda kaybolur ve ulaşmanız
gereken yere ulaşamazsınız. İşte bu nedenle bir gün şans eseri kütüphanede karşıma çıkıveren
Benim Olağanüstü Akıllı Arkadaşım adlı romanın yazarı Elena Ferrante’yi de araştırmak
istediğimde çok ilginç bir şey ile karşılaştım. Dünya çapında büyük bir üne sahip olan ve iki
tane önemli edebi ödüle sahip olan bu kadının gerçekte kim olduğu kimse tarafından
bilinmiyordu. Bir Yazarın Yolculuğu kitabında da tam olarak yazarın bu yönü bizzat yazar
tarafından incelenmiş. Yazarın neden sahte bir isim kullandığını başlangıçta anlayamamış ve
tuhaf karşılamıştım. Ne de olsa bu kadar ilgi toplamış bir serinin yazarı olmak oldukça gurur
verici olmalıydı. Yazarın yerinde olsa ismini avazı çıktığı kadar bağıracak milyonlarca kişi
varken yazarın gerçek kimliğini bu denli koruması beni hayrete düşürüyordu. Kitapta yer alan
ve yazarın yayınevi ve çeşitli insanlar ile yaptığı yazışmaları okurken yazarı daha iyi
anlamaya başladım. Önemli olan duygu ve düşüncelerini nasıl aktardığındır, hangi isimle
aktardığın değil. Zaten başka bir isimle ünlü eserler kaleme almış olan daha pek çok yazar
var. Bu yazarların kimi erkek egemenliğinin olduğu bir dünyada sesini duyurmaya çalışankadınlar, kimileri de zamanın siyasi baskısından özgür bir şekilde düşüncelerini kâğıda döken
kişilerdi. Durum böyleyken yazarın kimliğini neden bu kadar sır gibi sakladığı daha kolay
anlaşılıyor.
Daha önceleri yazmış olduğum ancak yakın çevrem dışında kimseyle paylaşmadığım
bazı hikâye ve romanlar vardı. Ortaokul zamanında özellikle arkadaşlarımın yoğun talepleri
sonucu popüler bir internet sitesine yüklediğim bu kitaplardan biri hayatımı tamamıyla
değiştirdi. Türk mitolojisi üzerine yazdığım bu fantastik roman kısa süre içinde binlerce
okuyucuya sahip olup sitenin fantastik kitaplar listesinde birinci sıraya yükselmesiyle
gözlerime inanamamış ve çok mutlu olmuştum. Ancak bu mutluluğum kısa sürmüştü. Gerçek
ismimle yazdığım bu eseri yazarken artık eskisi gibi özgür hissetmediğimi fark etmiştim.
Yazdığım her şeye kuşkuyla yanaşıyor, “Acaba beni tanıyan insanlar ne düşünür?” diye
düşünmekten romanı hayal ettiğim gibi yazamıyordum. Şu an düşünüyorum da şayet tıpkı
Elena Ferrante gibi kendi ismim yerine bir takma isim kullansaydım kendimi daha özgür
hissedecek ve yazdığım romanı başkalarının istediği gibi değil de kendim istediğim gibi
yazacaktım. Bir maskenin ardına saklanmak o zamanlar düşündüğüm gibi korkaklık değilmiş
meğer. Aksine, o maske yazarın en önemli güvencesiymiş.Kaynakça:
Ferrante, Elena. Benim Olağanüstü Akıllı Arkadaşım. Çev. Eren Yücesan Cendey. İstanbul:
Everest Yayınları, 2016.
Ferrante, Elena. Bir Yazarın Yolculuğu. Çev. Eren Yücesan Cendey. İstanbul: Everest
Yayınları, 2017.",,,,
5333,Hakan Kaçmaz,,"Uzun ve yorucu bir günün ardından nihayet yatağıma uzandığımda aklıma zaman
zaman geçmişteki başarısızlıklarım ve yanlışlarım gelir. Geçmişte yaptığım bazı hatalar
gözümde öylesine büyürler ki aklımda alternatif senaryolar yazmaya başlarım. Uykuya dalana
kadar “Keşke öyle demeseydim,” gibi cümlelerle pişmanlıklarımla boğuşur dururum. Benim
gözümde bu alternatif evrenler; insanlara ve dünyaya söylemek istediğim, ama
söyleyemediğim, sözleri barındıran bir torbanın içinde sıkışmışlardır. Zihnimde canlanan
alternatif evrendeki bu benliğimin şimdiki ben ile yer değiştirdiğini hayal ettiğim zaman bazı
insanların gözünde ne kadar farklı biri olacağımı düşünürüm.
İnsanlar, çoğunlukla, bilerek ve isteyerek kötü kararlar almazlar; çünkü bir kararın iyi
mi yoksa kötü mü olduğunu belirleyen asıl unsur, o kararın sonuçlarını şekillendiren zamanın
kendisidir. İnsan zihni, özellikle hızlı düşünme gerektiren kritik anlarda, bazen yanılabilir ve
bu durum, karar verme süreçlerini karmaşıklaştırarak yanlış tercihler yapılmasına neden
olabilir. Ben de kendi adıma, ani karar vermem gereken anlarda, herkes gibi, birden fazla
seçenek arasında kalarak bazen yanlış tercihler yaptığıma inanırım. Bu gibi durumlarda, asıl
niyetim kesinlikle kötü olmamasına rağmen, verdiğim hatalı kararın, karşımdaki kişi tarafından
olumsuz bir şekilde algılandığını fark ederim. Üstelik bu algı, yalnızca bireyin benim
davranışıma verdiği tepkiyle sınırlı kalmaz; aynı zamanda, bana dair genel izlenimlerinin de
zamanla olumsuza evrilmesine yol açabilir. Bunun temel nedenlerinden biri, bana göre, insanın
kendisini ve başkalarını yargılama biçiminde yatan çelişkilerden kaynaklanmaktadır. Çoğu
insan, kendisini değerlendirirken, genellikle niyetlerine odaklandığından hatalarını mazur
görme eğilimindedir. Ancak konu başkalarını değerlendirmeye geldiğinde, aynı insanlar, karşı
tarafın niyetlerini göz ardı ederek yalnızca davranışlarına odaklanır ve daha katı, hatta acımasızHakan Kaçmaz
bir yargılama sürecine girer. Bu yargılama çelişkisi, bireyler arasındaki iletişimde derin
yarılmalara neden olabilir. Örneğin, niyetimin olumlu olduğu, fakat kendimi tam anlamıyla
ifade edemediğim talihsiz durumlarda, çevremdeki kişilerden acımasız eleştiriler almış
olduğum zamanlar olmuştur. Böyle anlarda, içimde taşıdığım ve dışa vurmayı başaramadığım
alternatif benliğim, bir daha açılmamak üzere sıkıca mühürlenmiş bir torbanın içinde sessizce
hapsolur. Bu da, insanın kendi iç dünyası ile dış dünyadaki algısı arasında bir uçurum yaratarak
ifade edilemeyen yanlarının derin bir içsel çatışmaya dönüşmesine neden olur.
Çevremize hatta dünyamıza söylemek isteyip de söylemediğimiz bazı sözler yalnızca
benim dikkatimi çekmemiş olacak ki Murathan Mungan da “Evrak Çantası” adlı denemesinde
unutulmaya yüz tutmuş heveslere ve birikmiş sözlere dikkat çekmiş. Eserindeki “Bir kitaba
girene kadar dosyasında, çekmecede, rafta, aklınızın bir köşesinde bekletilenler… Senin
zamanını bekleyenler, kendi kıvamını bekleyenler… Yazarın kendi düşünce dünyasının ve
içinden geçtiği devrin kaydını tutmasının tanığı bir metafor, bir sembol olarak evrak çantası,
bir bakıma kişisel belleğin gözlerinde saklanan nice şey,” (Mungan, 2022, s. 9-10) paragrafıyla
insanın uzun zaman önce içinde biriken heveslerinin zamanla bir evrak çantası içinde
unutulduğuna dikkat çekmektedir. Murathan Mungan’ın bir evrak çantası, benim bir torba
olarak nitelendirdiğim bu olgu; toplum normları, geçen zaman veya bireyler arası
iletişimsizlikler nedeniyle aktarmaya çekindiğimiz ifadelerin içimizde ukde kalmasını temsil
etmektedir. Olmak istediğim alternatif evrendeki benliğim, çevremdeki insanların bana
yöneltebileceği olası eleştirilere olan çekincem nedeniyle kendini çoğunlukla torbanın tozlu
duvarları içinde sıkışmış olarak bulur. Kendimi kendim gibi ifade edemediğim bu zamanlar
beni daha çekingen biri olmaya iter.
İnsan, söylenemeyen sözler veya ifade edilemeyen duyguların çelişkisi sonucu iç
dünyasında derin bir çatışma yaşar. Zamanla biriken ve dışa vurulamayan bu hisler, bireyin
benliğiyle çevresi arasındaki bağları zayıflatır, onu suskunluğun ve çekingenliğin ağırlığı
altında bırakır. Yanlış anlaşılma korkusu ya da başkalarının yargılarından duyulan endişe,
alternatif benlikleri torbaların içine doldurması sonucu bu benlikler, kendilerini ifade
edememenin acısıyla gaddar torbaların sonsuz boşluklarında yok olup gider. Her insanın içinde
sıkışıp kalmış bu sözler ve eylemler, yalnız bireysel bir eksiklik yaratmaz, aynı zamanda
çevresindeki dünyayla olan ilişkilerini de gölgeler. Cesaret gösterip kendimi açıkça ifade
edebilmek, sadece içsel bir özgürlük değil, aynı zamanda insan ilişkilerinde daha derin bir
samimiyetin kapısını benim adıma yakın gelecekte aralayabilir.
KAYNAKÇA
Mungan, M. (2022). Evrak Çantası. Metis.
Prisac, N. (2022). Sad Man [Resim]. Romanya",,,,
3308,Sümeyye SÖNMEZYURT,,"TURK102-2
Ali Turan GÖRGÜ
BELKİ DE HEPİMİZ YOLUMUZU KAYBETTİK
Her sabah aynı saatte uyanıp, dişimi fırçalayıp, hızlı hızlı bir şeyler atıştırıp, üzerime
hiç tanımadığım insanlara güzel görünebilmek için en moda kıyafetlerimi giyip, ne kadar
uykusuz olursam olayım makyajımı yapıp saçımı düzleştirdikten sonra koştur koştur evden
çıkıyorum. Otobüse zar zor yetiştikten sonra, yolda görsem selam vermeyeceğim hatta belki
tanımayacağım insanların sosyal medya hesaplarında gezinmeye başlıyorum. Birbirinin aynısı
olan paylaşımları ve fotoğrafları beğenirken neredeyse inmem gereken durağı kaçırıyorum.
Yolda yürürken insanların kıyafetlerini kendimce eleştirerek Tunus durağına yetişmeye
çalışıyorum. Eleştirirken en ufak bir suçluluk duymuyorum çünkü biliyorum ki onlar da beni
aynı şekilde eleştiriyor. Onlardan farklı olarak ise; ben böyle yaptığımı inkâr etmiyorum.
Servisten iner inmez okulumuzda birçok şubesi bulunan popüler bir kahve dükkânına gidip
kremalı ama şeker oranı düşürülmüş, beyaz çikolatalı mochama normalde hayatta
ödemeyeceğim abartı bir miktar para ödemek için diğer okul arkadaşlarımla birlikte derse
geç kalmak pahasına da olsa o uzun sırayı bekliyorum. Sosyal medya hesaplarıma kahve
bardağımla birlikte sınıfta fotoğraf attıktan sonra derste uyuklamaya başlıyorum. Günün geri
kalanı da fotoğrafta nasıl çıkmışım, fotoğrafımı kaç kişi beğenmiş, kimler ne paylaşmış diye
düşünerek geçiyor. Ertesi gün yine aynı döngü devam ediyor.
Aslında yukarıdaki bu tablo hiçbirimize yabancı değil. Ne kadar kabul etmek istemesek
de herkes hayatını bir şekilde başkalarının düşüncelerine göre şekillendiriyor. Başkalarının ne
yaptığını ve ne düşündüğünü takip etmekten çoğumuz kendi hayatımızın akışını takip
edemiyoruz. Kendi istediğimiz gibi değil başkalarının görmesini istediğimiz gibi yaşıyoruz.
Tıpkı bir yansıma gibi... Gittikçe sıradanlaşıyorum, sıradanlaşıyoruz. Tipik bir 21. yüzyıl
insanına dönüşüyoruz. Bu yaptıklarımız için herkesin kendine göre bir açıklaması var. Kimi
aykırı görünme korkusu olduğundan toplum tarafından eleştirilmemek için, kimi
özgüvensizliğini kapatmak için, kimi toplumdan dışlanmamak için böyle yaptığını iddaa
ediyor. Fakat hiçbirimiz asıl nedeni sorgulamıyoruz ya da sorgulamaktan kaçınıyoruz. Bu
monotonluğun ve sıradanlaşmanın asıl nedeni bence yaşamımızın amacını bilmememiz.
Kendimden ve yaşıtlarımdan örnek vermem gerekirse; henüz hayatlarımızı belirli bir düzene
oturtmuş değiliz, sadece iyi olacağını umduğumuz bir mezuniyet sonrası yaşam için
çabalıyoruz ama nelerle karşılaşacağımız, gelecekte istediğimiz yaşamı elde edip
edemeyeceğimiz belirsiz. Hatta öyle anlar geliyor ki nasıl bir hayat yaşamak istediğimizden
bile emin olamayabiliyoruz. Arzularımız, planlarımız, hedeflerimiz sürekli değişkenlik
gösteriyor. Bu belirsizlikler de geleceğimizi planlama yolunda önümüze engel olarak çıkıyor,
ne yapmamız gerektiğini bilemiyoruz. Ne yazık ki bu da bizleri genel bir boş vermişliğe
sürüklüyor. Yolumuzu kaybediyor, ne için yaşadığımızı sorgulamaya başlıyor ve bize rehberlik
edecek net bir cevap bulamadıkça da bu belirsizliğin içine gömülüyoruz. Joshua Ferris de
“Makul Bir Saatte Yeniden Uyansam” adlı kitabında bunları tartışıyor. Bir dişçinin, hayatının
bir döneminde herkes gibi hayatın anlamını sorgulamaya başlamasını konu alan kitapta
yazar, insanların yalnızlaşmasını yorumluyor.Sümeyye SÖNMEZYURT
21501156
TURK102-2
Ali Turan GÖRGÜ
Belki de bizler de bu kitabın başkarakteri gibi, içimizden bir türlü atamadığımız
huzursuzluğumuzu gidermek için, içinde olduğumuz belirsizlikten kurtulmak için bazen
bilerek bazen istemsizce kendimizi iç dünyamıza kapatıyor, vaktimizi insanları eleştirmeye
harcıyor, nasıl hissediyor gibi göründüğümüzün aslında nasıl hissettiğimizden daha önemli
olduğuna inanmaya başlıyoruz. Böyle gittikçe de yavaş yavaş insani yönlerimizi kaybediyor,
gerçek mutluluğu ya da gerçek hisleri tatmaya çalışmaktan vazgeçiyor; monotonlaşmaya,
robotlaşmaya başlıyoruz. Sadece kendi duygularımızı değil karşımızdakilerin nasıl hissettiğini
de önemsememeye başlıyoruz. Bu da her geçen gün daha çok içimize kapanmamıza, diğer
insanlarla aramıza duvarlar örmemize neden oluyor. Özetlemem gerekirse; bence tüm bu
yalnızlaşmanın nedeni, hayatımızın amacını sorgularken yolumuzu kaybetmemiz ve doğru
olduğunu düşünerek yaptığımız her hareketin sadece çevreyle kurduğumuz duvara bir tuğla
daha eklemeye başlaması.
KAYNAKÇA
Ferris, J. (2015). Makul Bir Saatte Yeniden Uyansam. İstanbul: Siren Yayınları.",,,,
7213,21802383,,"DUYGULARIMLA YÜZLEŞMEK
Duygularımla yüzleşmek için hep bir bahane bulmuştum kendime. İçimden geldiği zaman
onlarla yüzleşmektense bir olay olduğunda onlarla yüzleşmeye başlamıştım artık. O zaman’ a
kadar, korkularımın ve var olan duygularımın bana bizimle yüzleş, biz de buradayız sesini
duyana kadar. Erteledim…
İlk yurtdışı seyahatimdeydim. Benden mutlusu yoktu. İlk olduğundan herhalde tahminimden
daha fazla yer gezmiştim, en küçük teyzem olan Çiğdem Teyzemin yanına İsviçre’yegitmiştim. O zamana kadar İsviçre hakkında çok fazla bilgim yoktu, tek bildiğim
çikolatalarının güzel olduğuydu. Çikolata aşığı biri olarak, her gün farklı çikolataların tadına
bakmak, İsviçre’yi benim için paha biçilemez bir rota yapıyordu. Birlikte, Bern’i Basel’i
Zürih’i gezmiştik. Gezdiğim her şehir sanki bana bir şekilde bir mesaj veriyordu ama o
zamanlar bunun farkında mıydım ya da farkına varıyor muydum bilmiyorum... Gittiğim sene,
üniversite sınavından yeni çıkmış kafamdaki hayalleri, pozitif duyguları sürekli arttırıyor
negatif duyguları karamsarlıkları, korkuları azaltmaya çalışıyordum ama unuttuğum bir şey
vardı korkularım her zaman benimleydi. Her zaman içten içe bir çekişme yaşıyordum kendi iç
sesimle, duygularımı, korkularımı anlatmak ve onlarla yüzleşmek bir korkuydu en başında…
Alp Dağlarına çıkmaya karar vermiştik birlikte. Alp Dağlarına doğru yolda giderken, aslında
nefes alış verişim her zamankinden farklıydı, sanki bana bir mesaj gönderiyorlardı o günün
diğer bu zamana kadar yaşadığım günlerden farklı olacağına dair. Hava şehir merkezinde ne
kadar sıcaksa, dağın yakınlarında o kadar soğuk ve yağmurluydu. Kendimizi hazırlayıp dağa
çıkmak için ilk adımı atmaya başlamıştık. İşte o an, ayaklarım beni geri geri itmeye başladı
ben ileriye gitmesek istesem de gidemiyordum ya sabit kalabiliyordum ya da o ortamdan
uzaklaşmak için elinden gelen her şeyi yapıyordu vücudum. En son ne zaman korkularımla
yüzleşmiştim? Ya da korkularımı biliyor muydum? Hangi korkularım vardı? Bildiklerim,
bilmediklerim birbirine girmişti. O dağın tepesinde bunların karmaşasıyla yüzleştim. Kendime
sormadığım, soramadığım sorulardı bunlar. Ben, aslında neyden korktuğumu neyin bu denli
etkilediğini bilmiyordum. Dağa çıkarken fark ettim ki yükseklikten korkan biriymişim bunca
zaman bilmiyordum ya da bu duygumdan kaçıyordum. Çocukluğumu hatırlıyorum da üst
geçitlerde geçerken hep aşağıya bakmaya korkmuştum, birilerine tutunmuştum. Belki de o
zamanlar bu korkum bana bir şekilde seslenmişti bak ben buradayım diye ama ben çoktan onu
sessizleştirip yokmuş gibi davranmaya başlamıştım bile. İşte tam da o an yüzleştim yükseklik
korkumla ve o an şunu geçirdim aklımdan, Alp Dağları çocukluğumda gördüğüm, her zaman
severek izlediğim, çizgi film olan Heidi’nin memleketiydi ve Alp Dağları onun için her
zaman üzüldüğünde sığındığı sakinleştirici rotası olmuştu neden benim için de aynısı
olmasındı? Alp Dağları, çocukluğumdan kalan bir çizgi film karesi değildi artık… Heidi’nin
memleketiydi canı sıkıldığında, mutlu olmak istediğinde çıktığı dağlardı Alpler. Alpler benim
için de kaçış noktası olabilir miydi? Duygularımla yüzleşmek için bu kadar sakin bir nokta
daha bulabilir miydim?
O akşam tavana gözümü diktiğimde farkına vardım ki, benim aslında mutluluğumdaki
eksiklik kendi kendime mutlu olmamakmış ve kendim hakkında yeterli bilgiye sahip
değilmişim. Dahası, duygularımla yüzleşmek için hep kendime bir bahane arayışına
girmemden kaynaklanıyormuş. İşte tam da o an kendi kendime bir söz verdim, ne yaşanırsa
yaşansın duygularımdan ve korkularımdan kaçmayacak onlarla yüzleşmeye başlayacaktım.
Ben de ne gibi etkileri var, ne gibi hisler uyandırdığına dair anlamak için, onları dinlemek için
kendime fırsat tanıyacaktım.
Kaynakça: İsviçre/Alpler Yazarın kendine ait fotoğraf.",,,,
2847,Babadan Mektup,,"Geçenlerde mektubun elime ulaştı, ve söylemeliyim ki gönderdiğin paketin boyu beni ilk önce
şaşırttı. Daha sonra zarfı açıp neredeyse 100 sayfalık elde yazılmış bir mektup görünce, şaşkınlığım
birkaç katına çıktı. Daha sonraki birkaç saatim mektubunu okumakla geçti diyebilirim. İlk olarak
duygularını, uzun bir süre sonra da olsa, benimle paylaşman beni gerçekten de mutlu etti. Her ne
kadar beni duygusuz veya acımasız olarak tanımlasan ve tanısan da, son yıllarda kendi davranışlarım
ve insanların üzerindeki etkim hakkında biraz düşünme fırsatım oldu. İnsanların, hatta ve hatta
evladımın benden çekinmesini ya da korkmasını istemiyorum. Bu mektubu yazma amacım hem
geçmişteki davranışlarımın sebebini açıklamak, hem de yaşananları geride bırakıp beyaz bir sayfa
açmak.
Senin de çok iyi bildiğin üzere, doğduğun zaman gerçekten de sen benim büyük umudumdun.
Çoğu ebeveyn evlatlarını kendilerinin olamadığı şeyler üzerinden tanımlamaya çalışır. Örneğin,
yüzmeyi bilmeyen bir baba oğlunun yüzmeyi bilmesini ister, ya da keman çalamayan bir anne kızını
müzik derslerine yollar. Fakat ben, senin benim gibi olmanı diledim. Benim gibi biri olmandan kast
ettiğim şey sadece fiziksel değil, aynı zamanda zihinsel olarak bana benzemendi. Fakat, senin de
bahsettiğİn gibi, sana uygulamaya çalıştığım disiplin ve terbiye yöntemi geri tepti. Bunun sebebi
kendini daha içe dönük ve kapalı biri olarak tanımlaman. Dahası, sana çocukken vermeye çalıştığım
eğitimin seni kabuğundan çıkartmak bir yana, aksine kendini dış dünyaya daha da kapatmana neden
olduğunu söylüyorsun. Bu konuda yanlış davranmış olabilirim, gerçekten de içten bir şekilde özür
diliyorum. Aynı zamanda mektubunda beni tam olarak suçlayamadığından da bahsediyorsun. Suçun
ne sende ne de bende olması benim için anlam ifade etmiyor tam olarak, ama sanırım demek
istediğin şu: Sende olan içe dönüklük eğilimi sana davranışlarım sonucunda kontrol edemediğin bir
suçluluk duygusuna dönüştü. Her ne kadar beni suçlamasan da, özür dilemek en azından benim
vicdanımı birazcık da olsa rahatlatacaktır. Senden bu konu da da özür diliyorum.
Şimdi de potansiyel evliliklerin hakkında yaptığım kaba ve gurur kırıcı yorumlar için özür
diliyorum. Seçtiğin eşler hakkında elbette bir fikir sahibi olmayı ve bunu ifade etmeyi hakettiğimi
düşünüyorum. Fakat bu işlemi çok daha kibar ve usturuplu şekilde yapmam gerekirdi. Kafanda evliliği
eğer özgürlükle bağdaşlaştırdıysan yanlış yapıyorsun oğlum. Mutlaka sen de bir gün gelince
evleneceksin, fakat bunu sırf bağımsız olma aşkıyla yapıyorsan hayal kırıklığına uğrarsın. Evlilik
inanmasan da ciddi bir müessesedir ve düşündüğünden fazla zaman alır ve fazlasıyla da emek
gerektirir. Sonuç olarak, benden kurtulmak veya üzerinde benim baskımı hissetmemek istiyorsan
yapman gereken tek şey istemek, aceleci bir kararla evlenme kararı alman gereksiz. Zamanı
geldiğinde destek vereceğime söz veriyorum, ancak zamanı geldiğinde.Oğlum Franz, beni suçlayıp suçlayabileceğin her konu için peşin olarak özür diliyorum. Bu
güne kadar seni bazen isteyerek, çoğu zaman ise istemeyerek incittiğim için, çocukluğunda sana
yaşattığım travmalar için, yükünü hâlâ sırtında taşıyor olduğun bazı sözlerim için senden özür
diliyorum; ve beni affetmeni diliyorum.
Seni hep seven baban,
Hermann
Bu mektup bir paralel evrende yazılmıştır. Burada “Franz Kafka eğer babasından çekinmeden 100
sayfalık mektubunu yollayabilseydi, babasının cevabı ne olurdu?” sorusu üzerine yazılan bir mektup
vardır. Baba Hermann Kafka, oğlu Franz’a belki de aralarını nispeten de olsa düzeltebilecek bir cevap
yazmıştır.
Berk Eldeleklioğlu
21400867",,,,
3266,Berfin Küçük,,"Bir insanın kendisinin seçimi olmayıp başına gelebilecek en güzel şey ne olabilir? Ben bu soruya
hiç tereddüt etmeden aile cevabını verebilecek şanslı bir birey olarak dünyaya geldim. Kimisi ise başına
gelebilecek en kötü şey olduğunu düşünüp kendi seçimleri olmadığını da belirterek isyan eder bu
konuda. Oysa herkesin ailesine bağlılığı aradaki kan bağından çok daha fazlasıdır. Kimisi bunu
nefretiyle dile getirir kimisi de sevgisiyle ama o bağı açığa çıkaran bir duygu her zaman vardır.
Beni hayata bağlayan ve bu hayatımı değerli kılan en büyük etken ailem olduğu içindi kendimi
şanslı hissetmem. Bu yüzden ailem benim hep hassas noktam olmuştur. Benim üzülmeme değebilecek
tek insanlar olmasının yanı sıra en büyük sevinçlerimin de kaynağı oldular. Ne zaman canımı sıkacak
bir durumla karşılaşsam onların desteğinin daima benle olduğunu ve olacağını bilir böylece anında bir
rahatlama hissine kavuşurum. Mesela, ne zaman arkadaşlarımla tartışıp canım sıkılsa ya da derslerim
istediğim gibi gitmese ailemin varlığını ve desteğini hatırlayarak kendimi iyi hissederim. Kerem
Görkem'in Aile Fotoğrafı adlı kitabını okumamın da sebebi benzer bir nedenden kaynaklanıyordu.
Bilkent'te derslerimin yoğunlaşıp bir karabasan misali üstüme geldiğini ve elimi kolumu bağladığını
hissettiğimde kitabı elime alıp okumaya başlayarak bir an da olsa bu yoğunluktan kurtulduğumu
hissedebiliyordum. Her ne kadar Aile Fotoğrafı'nda bir ailenin dağılışından bahsediyor olsa da bu
ailenin bir o kadar da birbirlerine olan bağlılığı görüp kendi ailemi anımsıyordum. Ben aileme çok bağlı
birisiyim, kimi zaman bunu yengeç burcu olmama bağlar kimi zaman da ailemin bu bağlılığı hak ettiği
için öyle olduğumu düşünürüm. Aileme olan bu düşkünlüğümün aşırılığını geçen sene üniversite
dolayısıyla şehir değiştirdiğimde fark ettim. Eskiden, yengeç burcunun duygusal olma ve aileye
düşkünlük gibi özelliklerini aslında pek de taşımadığımı düşünürdüm. Lâkin eğitim dolayısıyla şehir
değiştirip yanlarından ayrılınca onlara ne kadar da bağlı olduğumu fark ettim. Belki bu biraz da insan
kaybettiği şeyin değerini daha iyi anlıyor tarzında bir şeydi.Neyse ki kaybettiğim tek şey ailemle aramdaki yakın mesafe yani onlarla birlikte yaşıyor
oluşumdu çünkü aramıza giren mesafeler ailemin bendeki değeriyle ilgili en ufak bir kayba sebep
olmadı. Hatta bu ayrılık ile aileme daha çok bağlanıp aile kavramına da daha çok değer biçmeme neden
oldu. Kendimi çevremdeki insanlarla kıyaslayıp evlenip çocuk sahibi olmayı bir zorunluluk olarak
görmeyen nadir insanlardan olduğumu fark ettiğimde de aile kavramının bendeki değerini tekrar
tekrar anlıyordum. Hele ki konu çocuk sahibi olmak olduğunda düşüncelerimiz bu insanlarla tam olarak
çelişiyordu. Onlar kendi kariyerlerinin hayalini kurup şu konuma gelmeden ölmek istemem gibi
cümleler kurduklarında bense annelik duygusunu yaşamadan ölmek istemiyorum diyorum. Bu
isteğimin en büyük nedeninin annelik kavramını bana en güzel şekilde temsil eden annem olduğunu
düşünüyorum. Her zaman kendisinden önce çocuklarını düşünen ve çocukları için en iyisi neyse onu
yapan bir anne. Annemin bendeki değerinin yoğunluğu bendeki anne olma isteğini tetikliyordu çünkü
anneliğin ne kadar kutsal olduğunu kendisinden görebiliyordum. Normalde, yine yengeç burçlularının
aksine, duygularını açığa vurmayan ve yoğun duygular yaşamayan biri olmama rağmen; ailemden
ayrılmak zorunda kalmam, benim aileme karşı içimde barındırdığım en derin duygularımın bile açığa
çıkmasının sebebi oldu. Bu duygu patlamalarını en net yaşadığım anlardan birisi de geçen senenin
Anneler Günü'ydü. Annemi öpmeden, sarılmadan kutladığım ilk Anneler Günü idi. Sabah uyanır
uyanmaz kutlamak için annemi aradığımda onsuz geçirdiğim ilk Anneler Günü olması dolasıyla
hüzünlendim. Annemin durumu fark edip üzülmemesi için annemle konuştuğum süre zarfında
ağlamamak için kendimi zor tuttum ve ona seni seviyorum anneciğim derken boğazım düğümlendi.
Telefonu kapattığımdaysa hıçkırarak ağlamaya başladım. İşte o zaman, aileme aslında ne kadar da çok
bağlı olduğumu ve de bunun değerini anladım.
Beğensek de beğenmesek de ya da ne kadar bağlı olduğumuzu hissetsek de hissetmesek de
hepimiz bir ailenin bireyi olarak dünyaya geldik. Kimimiz kendimizin seçimi olmayan, kendi aile
kavramından memnun olup ailesine daha da bağlanırken kimimiz de kendi durumundan şikayetçi olup
ailesinden bağlarını koparmaya çalışır. Ben kendi durumumdan memnun olacak bir ailede doğduğumiçin kendimi dünyanın en şanslı insanı olarak görüyorum. Bu yüzden de hep onlara lâyık bir evlât
olmaya çalıştım ve hep de öyle olacağıma inanıyorum.
Kaynakça
Görkem, Kerem. Aile Fotoğrafı. İstanbul: Sel Yayınları, 2016. Baskı.",,,,
6034,Deniz Esen,,"Haber okumak, izlemek veya
duymak çok yıpratıcı bir hal aldı.
Senelerdir ailecek bir tek akşamleyin
yemek yerken televizyonda ana haber
bültenini seyrederiz, evdeki bulmacalar
bittikçe de gazete alırız. Teknoloji sağ
olsun, gün içinde olan bitenler insan
istemese de bir yerden kulağına geliyor;
kötü haber tez ulaşır sonuçta. Ağlayan
aileler, kazalar, kayıplar, yangınlar,
depremler her yerde; duymak, gündemi
yakalamak için fazla çaba sarf etmeye
lüzum yok. Eminim eskiden de durum
çok farklı değildi, ancak dünyanın daha
iyi birbirine bağlanmasıyla daha
http://probilgi.blogspot.com.tr/2012/08/neden-timsah- önceden meraklısına duyurulmaya
gozyas-denir.html
yetecek şekilde bir köşeye sıkıştırılacak
haberler gözümüzün içine sokuluyor. Elden ne gelir, başımız sağ olsun diyip geçiyorum.
“Başınız sağ olsun, Allah beterinden saklasın, geçmiş olsun” gibi laflar gün geçtikçe
daha da samimiyetsiz geliyor kulağıma. Arkadaşlar arasında bile, bazen seneler önce
kaybettiğimiz akrabalarımızı, tanıdıklarımızı anlatırken ölüm bahsi geçince refleks olarak
söylenen birkaç kelime için teşekkür edip konuya dönüyoruz. En son kimin arkasından
gerçekten içten bir sesle bu sözleri duyduğumu ve kullandığımı hatırlamıyorum. Ama
tamamen susmak da ayıp olur.
Ölünün arkasından gerçekten ağlayan, en yakınlarıdır. Sonuçta hayatları yaşadıkları
kayıp sonucunda değişecek olan da onlardır. Bunu kabullendiğim anı çok iyi hatırlıyorum.
Lise son sınıftayken bir arkadaşımızın babası kalp krizi geçirerek vefat etmişti. Cenazesi için
bütün dönemimiz ve birkaç öğretmenimiz okul tarafından servislere bindirilip camiiye
götürülmüştü. Sınıfımdan bir kız hüngür hüngür ağlamaktaydı, bir yandan da kendi kendine
söylenmekteydi. Onu sakinleştirmek için kalabalıkta yanına yaklaştığımda dedikleri beni çok
şaşırtmıştı. “Buradaki kaç kişi bu adamın hayattayken kim olduğunu, nasıl biri olduğunu
biliyordu ki geldiler? Biz neden buradayız?” Ona sarıldım ve arkadaşımızın yanında olmak
için toplandığımızı söyledim. Cenaze töreninden sonra ise vazifemizi tamamlamak adına
arkadaşımızı sadece 15 saniyeliğine görüp dağıldık.Ağlayan sınıf arkadaşımın gözyaşları, timsah gözyaşı değildi, ama merhum için de
değildi. İnsan, en iyi ihtimalle başına kötü bir olay gelen biriyle empati kurabilir, fakat
duygularını birebir paylaşamaz, yaşayamaz. Herkesin hayatında üzüldüğü anlar ve kayıpları
vardır veya olacaktır zaten, başkalarına da ağlayacak olsak ne ara yaşayabiliriz ki? Herkesin
derdi kendine...
Yakınlarımdan (neyse ki) şu günlerde incinen kimse olmadı, fakat Timsah Park
romanının ana karakteri olan küçük bir kız yine bu düşünceleri aklıma getirdi. Ava Bigtree,
Timsah Park’ı işleten ailenin en gencidir ve kendilerine has, belki tekdüze denebilecek
hayatları, annelerinin ölümüyle birlikte, kendi deyimiyle “çöker”. Anne, Park’ın yıldızıdır ve
artık hayatta olmayışı, gösterilerin sekteye uğraması anlamına gelmektedir. Aile ise, yaşam
tarzlarını devam ettirebilmek için Park’ı işletmeyi sürdürür, fakat müşterileri memnun etmek
zordur. Ava’nın gözlemlediğine göre “En kızgın görünenler nedense en yakın mesafeden
gelenlerdi [...] – bu hanımlar, annemizin ölümü onlara atılmış bir kazıkmış gibi davranırdı.”
(Russell, 16) Ava, kimseden merhamet dilenecek bir karakter olmamasına rağmen,
insanların ilgisizliğine içerler, fakat durumu kabullenmek gerektiğini görür.
Satırların arasından bu küçük kızın sinirini ve üzüntüsünü hissetmiş olsam da,
açıkçası böyle bir durumda benim böyle bir habere vereceğim tepkinin de çok farklı olacağını
düşünmüyorum. Genç ve yetenekli bir annenin arkasında çocuklarını bırakarak ölmesi
üzücü bir senaryo, fakat eğer benim şahsen bağlantılı olmadığım biriyse, ne kadar içten
üzülebilirim ki? Kulağa her ne kadar bencilce gelse de, her kötü haberin ardından tüm
dünyaca yas tutacak olsak, sağlıklı bir şekilde yürütebileceğimiz günlük bir yaşamımız
olmazdı. Kitabı okurken yer yer duygulandım, kendimi Ava’nın yerine koymaya çalıştım, ama
beş dakika sonra düşüncelerim yine kendi üzerime odaklanmıştı. Ne kadar denesem de,
benzer olayları bizzat yaşamadan, sadece kitaplardan öğrenerek tecrübe etmem imkansız ve
kişisel tecrübelerim olmadan başka birini tamamen anlayabileceğimi söyleyemem.
Kimseyi kandırmanın gereği yok, kimseyi umursamazlıkla incitmenin gereği de yok.
Hayatınıza dışardan bakan birinin birebir duygularınızı yaşayabilme imkanı da yok. Belki de
alışkanlıktandır, ama bütün bunların farkında olsam da, yine de çevremdekilere yeri
geldiğinde baş sağlığı dilemeye devam edeceğim ve gerektiğinde başkalarından o kelimeleri
duymak isteyeceğim. Belki de önemli olan, karşımdakiyle ilişkim yüzeysel, geçici veya sahte
bile olsa bana hala karşılık verebilecek bir insanın olduğunu bilmektir.
__________________________________________________________________________
Kaynakça:
Russell, Karen. Timsah Park. Çev. Püren Özgören. İstanbul: Siren Yayınları, 2014. 1. Baskı",,,,
5932,Ata Oğuz 22202453,,"Gerçek bir dostun değerini herkes bilir. Burada size gerçek bir dostun değerini anlatarak
zaman harcamayacağım merak etmeyin. Her şanslı insan gibi benim de dost olarak gördüğüm
kişiler var tabii. Bana her hamlemde destek çıkan, her daim arkamda olan dostlar... Ancak ben o
dostlardan birini yarı yolda bıraktım. Bana hep güvenmiş, beni ölesiye sevmiş bir dostumu hem
de…
Yaklaşık beş yıl önce tanışmıştık. Onu ilk gördüğümde, boyu ve suratındaki “salak”
gülümseme beni çok şaşırtmıştı. O kadar küçüktü ki yanlışlıkla çarpsam hemen oracıkta ezilip
kalacakmış gibiydi ama o küçücük boyuna rağmen korkusuzca üzerime zıplamaya çalışıyordu.
Yaşadığım kısa süreli şoku atlattıktan sonra hemen kaynaştık. Babam sonunda bir köpek almıştı!
Nasıl bir köpek olduğunu merak mı ediyorsunuz? İşte, bu bloğun sol üstündeki fotoğraftaki
küçük yaratık: Köpük!
Evet, evet biliyorum inanılmaz tatlı gözüküyor ama isim hiç orijinal değil. Geçirdiğimiz
beş yıl içinde bunu yüzlerce kez duydum fakat benim gözümde dostumun dış görünüşünün veya
isminin pek bir önemi yoktu. Her kucağıma çıkmaya, yüzümü yalamaya çalıştığında içimin yağları
eriyor ve beni bütün negatif enerjimden arındırıyordu. Daha geçirdiğimiz ilk yıl içinde en yakın
arkadaşım olmayı başardı Köpük. Ben ise onun için hem baba oldum hem de tek dostu bendim.
Yemeği benimkinden ayrı olmaz, asla kendi yatağından yatmaz. Uykusu geldi mi hemen
yanıma gelir ben nerede isem oraya kıvrılır, yanımda uyurdu. Ben neredeysem orasıydı evi. Bu
saydığım bütün ayrıntılar insana mutluluk verse de bütün köpek sahipleri bilir ki siz onu ne
kadar severseniz sevin asla onun sizi sevdiği kadar sevemezsiniz ve onların gerçek değerini bir
sabah tüylü, tatlı bir yaratık tarafından uyandırılmadığınızda onun yokluğunun farkına varırsınız.
Kendi kendinize uyandığınız her sabah daha da derinden hissedersiniz yokluğunun acısını...
Soru çözdüğümü hatırlıyorum, sınav senesi… Birinin Ahmet’in Esra’ya kaç elma verdiğini
umursayacağı tek sene… Bir paragraf sorusunu okurken evin dış kapısının açılış sesi odamagelişini ve bunu duyan Köpük’ün ayaklarımın üzerinden kalkıp dışarı koştuğunu hatırlıyorum.
İçimden kalkıp peşinden gitmek geldi ama soruyu yarıda bırakıp gitmek istemedim. Kendime “İki
dakika takılsın dışarıda sonra çıkıp toparlarım kızımı.” dedim ve soruya devam ettim. Bundan
sonrasını çok iyi hatırlamıyorum: havlamalar, çığlıklar, kan gölü... Sanki bir karabasan
görüyordum ama bir türlü uyanamıyordum. Dostumun yerde kanlar içinde yatışı, ona saldıran
iki pitbull ve bağıran babamın Köpük’ü korumaya çalışması... Takılmış bir kaset gibi kafamda
sürekli baştan oynuyor.
Buradan sonra hafızam direkt veterinerden devam ediyor. Sanki aradaki yolculuk hiç
gerçekleşmemiş gibi. Veterinerler içerde benim kızımı, dostumu canla başla kurtarmaya
çalışıyor. Bense kendimi evrenin en iğrenç, en suçlu insanı gibi hissederek umut dolu gözlerle
kapıyı izliyordum. Ancak en sonunda o umut da boşa çıktı.
Eve dönüş sessiz bir yolculuk oldu. Dışardaki sessizliğin aksine ben patlamak üzere olan bir
volkan gibiydim. Beynim yasın yedi evresini her saniye baştan yaşıyordu ama son üç evre
olmadan: şok, suçluluk, öfke, depresyon & yalnızlık..şok suçluluk, öfke, depresyon & yalnızlık…
Bütün bu ruh hallerinden beni en çok parçalayan ise suçluluk. Niye gitmesine izin verdim ki?
Niye aptal bir paragraf sorusu için biricik dostumu sonsuza kadar kaybettim? Neden diğer
köpekler kızıma saldırdı? NEDEN? NEDEN?
En yakın arkadaşımı tam altı ay önce kaybettim. Ne yazık ki hayattaki her büyük olay gibi bu
yaşananlar da gündelik yaşam arasında aklımdan çıktı. Dostumdan bana geriye beraber
geçirdiğimiz beş yılın mutluluk dolu anıları ve fotoğraflar, bir travma, bir de o yarıda bırakmak
istemediğim paragraf sorusu kaldı. Paragraf sorusunu o günkü öfkemle koparıp buruşturup
odanın bir köşesine fırlatmıştım ama daha sonra sakinleşince aldım ve çekmeceye koydum. Onu
her ne kadar yok etmek istesem de bugüne kadar sakladım ve saklamaya da devam edeceğim.
Çünkü ne zaman hayatımdaki önceliklerle ilgili kararsızlığa düşsem bu soruya bakıyorum ve
bana doğru gelen cevaba ulaşmam çok sürmüyor. Kulağımda pişmanlığı hatırlatan bir küpe gibi
kalsın istedim atamadım o kâğıdı. Özür dilerim dostum Köpük sana yaşattıklarımdan sonra o
soruyu tutmam çok acımasızca biliyorum ama her zamanki gibi beni affedersin değil mi?
Kaynakça:
1. Köpeğim Köpük’ün fotoğrafı. Yazarın kendi çektiği fotoğraf. 15 Mart 2019
2. Yazıda geçen sorunun fotoğrafı. Yazarın kendi çektiği fotoğraf. 29 Ekim 2022",,,,
4068,Güloğlu 1,,"21502612
TURK102-03
Ali Turan Görgü
İNSAN OLMA DENEYİMİ
Yansımalarla yaşıyoruz biz hayatı. Biz, hepimiz, tüm insanlar yani. Aynalar koyuyoruz
evlerimize, asansörlerimize, çantalarımıza; birikmiş küçücük bir su birikintisinde bile kendimizi
arıyoruz. Hep aynalar değil; bazen bir kitap, bazense bir film yansıtıyor benliğimizi. Düşüncelerimizi ve
bir yandan da karakterimizi zorluyorlar, aynalardan farklı bir yansımayla. Neyi umut ederek
başladığımız ve ne hissederek bitirdiğimiz önem arz ediyor bu deneyimlerde. Çoğunlukla iyileri ama
yalan yok bazense kötüleri destekliyoruz. Ölüm sıradan geliyor. Kurşunlar anlamsız ve hayat bir o
kadar da değersiz bir filmi izlerken. Çünkü izlediğimiz sadece yaratılmış bir karakter ve tamamı bir
kurgudan ibaret. Peki ya ana karakterin kendimiz olduğu bir kurgu gerçek olsaydı?
Tüm bu düşünceler, Westworld adlı diziyi izlerken takılıyor aklıma. Kısaca; Westworld, vahşi
batı temel alınarak oluşturulmuş bir tema parkı ve parkın kalıcı sakinleri insanlardan ayırt etmesi bir
hayli zor olan robotlar. İnsanlar ise bu tema parkına, kelimesi kelimesine, istedikleri her şeyi
yapabilmek için geliyorlar. Robotları öldürebiliyorlar mesela, onlara acı çektirebiliyorlar ya da onları
mutlu edebiliyorlar. Dediğim gibi insanlar canlarının istediği her şeyi yapabiliyorlar ve robotlar
insanlardan farksız bir görünüme sahipler. Bu noktada özgürlüğün sınırları ve ahlak devreye giriyor.
Örneğin, her şeyi yapabileceğiniz bir yerde ne yapardınız, hangi sınıra kadar zorlardınız kendinizi?
Eğer kanunen bir insanı öldürmek yasak olmasaydı, bunu yapabilecek cesareti ve vicdanı kendinizde
bulabilir miydiniz? Eğer cevabınız ‘hayır’ ise, bu kadar kesin konuşmamayı öğütlerim size. Çünkü
Westworld tema parkı, insana kendi karakter sınırlarını zorlatıyor, hem de kanlı canlı bir kurgunun
içinde yaşarken. Karşılarında, alnından ter, gözünden yaş akan, titreyen, insan görünümünde bir
‘robot’ var ve onlar hiç acımadan vuruyorlar. Bu bağlamda, insanlara potansiyellerini gösteriyor.
Özgürlük sınırsızsa ve hiyerarşik olarak en üstün sizseniz, iyi kalmak mümkün olmuyor ve insanların
içindeki vahşet bir şekilde üstün geliyor. Aynada gördüğümüz yansımamızdan farklı olan bir
yüzümüzü tanıtıyor bizlere. “İnsanlar olabilecekleri kişiye bir anlığına bakmak için buraya geliyorlar”
diyor tema parkının yaratıcısı Doktor Ford. Anlıyoruz ki; insan, yaşadığı hayattaki kişiliğiyle
özdeşleşiyor. Olabileceği binlerce karakter varken, mevcut şartlara hangisi daha elverişliyse onunla
bütünleşiyor. Şartlar değiştiği an, insan da değişiyor kısaca. Şaşırtıcı bir haber değil.
Dizide en önemli noktalardan bir diğeri ise, duygular. Robotlar da hissediyor. Acıyı biliyorlar,
sevinci biliyorlar, aşkı, vicdanı, pişmanlığı kısacası bir insanın hissedebileceği tüm duyguları onlar da
hissediyor. Tek bir farkla, onların hissetmesi gerekenler önceden belirlenmiş. Belki tam da bu
yönümüzle en gelişmiş canlı olma sıfatını hak ediyoruz. Duygularımız eşsizleştiriyor bizi. “Acı çektiğin
an en gerçekçi halindir” diyor dizide yazılımcı, bir robota. Yani bir robotun insan formuna en çok
yaklaştığın an, en yoğun hissedilen duyguyu, acıyı, hissettiği an oluyor. Bilinç belki de tam bu
noktadan sonra, yani hissedilen yoğun duygudan sonra oluşuyor. Bilinçsiz olduğumuz rüyalarımız gibiGüloğlu 2
Westworld robotları. Nasıl ki bizim için hayat, gözümüzü açıp hissederek, düşünerek devam ediyorsa,
onlar için de bilinç bundan farksız.
Westworld dizisi, yapay zekâ ve teknolojinin ötesinde, bana insanlığımızı sorgulatıyor. Bir an
bile robotlar insanlara nasıl bu kadar benziyor diye düşünemeden, gerçek insanların davranışlarının
analizleri meşgul ediyor beynimi. En vicdanlı karakterin bile değişimi şaşırtıyor, zor anlarda insanların
kendilerine bile güvenmemesi şaşırtıyor. Duyguların insanlar için ne kadar emsalsiz bir varoluş
yarattığını anlatıyor. Belki de tüm insanlığın özü budur. Tüm davranışların, deneyimlerin, özgürlüğün
ve getirilerinin nedeni duygularımızdır. Hırs, intikam, üstünlük isteği, nefret… Belki de robotlar
yaratılırken konulan her bir kod gibi, bu duygular da bize kodlanmıştır. Çünkü görüyoruz ki, kötü
şartlar kötülük getiriyor. Yapılacak en doğru şey ise, bunları içimizden atamıyorsak, içimizde bırakmak
olacaktır. Dış dünyaya yansıttığımız her bir kötü duygu, aynı Westworld’deki gibi bir kaosa ve düzen
bozukluğuna sürükleyecekse, kötü biri olmak yerine, düşüncede bırakmak belki de kaostan kurtarır…
Kaynakça: Westworld. HBO. Dizi. 2016.",,,,
6102,ARDA ÖZGEN,,"GERÇEKÇ ROMAN DR. J VAGO
Dr. Jivago Rus halkının başından savaşta neler geçtiğini bir kaç kişi üzerinden bazen sertçe
eleştirerek bazen de acıyarak anlatan romandır. Yazarı Nobel ödüllü Boris Pasternak'tır.
Pasternak kitaba 1945 yılında başlamıştır ve 1954 yılında da bitirmiştir.1958 yılında Boris
Pasternak Nobel edebiyat ödülünü almıştır. Pasternak Bolşevik devriminin büyük
destekçisidir. Eğer Pasternağın düşüncelerini öğrenmek isterseniz yapmanız gereken şey Dr.
Jivago'yu okuyup Yury'nin düşüncelerini anlamaya çalışın. Çünkü kitaptaki Yury Jivago'nun
düşünceleri aslında Boris Pasternak'ın düşüncelerinin yansımasıdır. Boris Pasternak zengin bir
aileden gelmiştir ve 6 sene Moskova konservatuvarında okumuştur. 1960 yılında 70
yaşındayken hayata gözlerini yummuştur. Dr. Jivago'nun 1965 yılında filmi de yapılmıştır ve
5 tane Akademi ödülü, 5 tanede Altın Küre ödülü kazanmıştır. Bu filmin müziği de
efsaneleşmiştir ve Grammy ödülü kazanmıştır. Pasternak'ın çok sert kimine göre doğru
kimine göre de çok yanlış görüşleri vardır. En büyük özelliği savaş karşıtı bir yazar olmasıdır.
Bu düşüncesi kitabında çok bariz bir şekilde görünüyor. O zamanlar yani Rusya'nın savaş
yıllarında Rus halkı tabi ki savaşa sıcak bakmıyordur ve çoğu savaşa katılan erkekler zorunda
oldukları için katılmışlardır. Kitapta bu durumu kitabın baş karakteri olan Yury Jivago'nun
istemeyerek savaşa gitmesi ile anlatmaya çalışmıştır yazar. Yury ailesini ortada bırakmak
zorunda kalarak savaşa gidiyor kitapta aynı gerçek hayatta çoğu Rus kocanın yaptığı gibi.
Pasternak bu alıkonuluşu aşkla harmanlayarak dokunaklı bir aşk hikayesi yaratmıştır. Sadece
aşkı anlatmaz aynı zamanda politik düşüncelere de yer verir. Bir taraftan bir aşk adamı Yury
Jivago diğer tarafta savaşta olan bir ülke. Kitapta anlatılan şeyler ilk okuyuşta pekte gerçekçi
gelmiyor ancak bir süre düşündükten sonra hiçte olağandışı şeyler olmadığı fark ediliyor.
Hatta o kadar gerçekçi ki belki de şu an ben bu yazıyı yazarken dünya üzerinde bir yerlerde
aşık olan bir adam savaş uğruna sevdiği kişiyi terk etmek zorunda bırakılıyor olabilir ve bu
fikir hiç saçma gelmiyor. Pekte alışıldık tarzda yazılmamıştır Dr. Jivago. Kitabın anlatıcısı
kitapta çokta üzerinde durulmayan bir karakter olan Lara ve Yury'ninn çocukları olan
Tanyadır. Bütün bu orijinallikler bir kitapta toplanınca herkes bu romana çokta sıcak
bakamıyor, özelliklede Rusya. Pasternak'ın bu romanı belkide en olaylı romanlardan biridir.
Çünkü bu romanda anlatılanlar Rusya hükumetinin görüşleriyle hiç uyuşmuyordur ve hatta bu
yüzden Rusya'da uzunca bir dönem bu kitabın yayınlanması yasak kalmıştır. Rusya'nın baş
düşmanı Birleşik devletler ve Đngiltere bu kitabı büyük bir koz olarak kullanmıştır. Bazı
görüşlere göre Pasternak'ın nobel ödülüne layık görülmesinin sebebi Đngiltere ve Birleşik
Devletlerin Rusyaya karşı nefretleridir. Pasternak'ta Rusya'yı eleştirdiği için Nobel ödülü
almıştır. Hatta işin içine CIA bile dahil olmuştur ve Avrupa'da bir çok merkezde Dr. Jivago'yu
bastırmışlardır. Kitap ilk olarak Đtalya'da basılmıştır. Hepimizin bildiği gibi savaşta da Rusya
ile Đtalya farklı taraflarda savaşmışlardır. Hikayedeki kişiler ve olaylar o kadar güzel
betimlenmişki kıtabı okurken siz de Lara'ya aşık oluyosunuz ve Tanya'yı kendi kızınızmış
gibi görüyosunuz ikisinin de tiplerini hiç görmeseniz bile. Araştırınca farkettiğim üzere kitap
ilk çıktığı zaman çok fazla ilgi görmemiş ancak büyük güçler kitaptaki potansiyeli farkedince
bir anda en çok satılan kitaplar arasına girmiş. Bana kalırsa kitap bir başyapıttır ve herkesin
evinde kütüphanesinde olması gerekir. Bu yüzden Dr. Jivago benim favori romanlarımdan
birisidir.",,,,
2699,CANGÜR,,"sıkıntı vardı içinde. Belki de sebebini bilmeyişi onu bu kadar daraltıyordu. Çığlık atarak
sokaklarda koşmak, içini sıkan bu şeyden kurtulmak istiyordu. Mümkün değil. İçi içine
sığmıyordu. Ama mutluluktan değil. Dayanılmaz bir şeydi bu. Uyusa belki unuturdu, zaten
dört saattir bunun için çabalıyordu; başaramadı. İçini daraltan bu şeyden kurtulamadı. Derdi
olsa birilerine anlatıp rahatlayabilirdi. Ama bildiği bir derdi yoktu. Bu belirsizlik insanı
mahvediyordu. Akşamın karanlığını doya doya çekti içine. Her seferinde daha da büyüyordu
soluğu. Ne yapacağını bilmiyordu. Nereye gidecekti şimdi? Kendi aklından kurtulabilir miydi
insan? Bunu istiyordu. Kendi aklıyla, kendiyle baş başa kalmak korkunçtu. Her zaman.
Bunları da düşünüyordu tabi. Sebepsiz sıkıntısı yetmezmiş gibi. Başladı yürümeye. Uzun
caddeler boyu yürüdü. Saat ilerliyordu. Eve dönmesi gerekiyordu. Yarın işe gitmek
zorundaydı. Zulüm! Onun bir şeyler yapmak zorunda olması zulümdü! Zorunluluklar
mahvediyordu onu.
Eve döndüğünde çok yorgundu. Artık uyuyabileceğini düşünüyordu. Yine olmadı.
Yine düşüncelerinden kurtulamadı. Gözü tek bir noktada, aklı sayamadığı kadar çok yerde…
Düşünceleri oradan oraya zıplıyordu ama o yetişemiyordu. Kafasını duvarlara vurarak
durdurmak istiyordu. Yine koydu kafasını yastığa. Dalar gibi oldu bir ara. Gözünü kapattığı
gibi rüyalar başlıyordu. Korkunç rüyalar. Bir an gözünü açıyordu, gözünü kapattığında
rüyalarına geri dönüyordu. Bunlar daha da dayanılmazdı. Sinirle kalktı. Camları kırarak
rahatlamak istedi. Mümkün değil, kirada oturuyordu ve ev sahibiyle arası o kadar da iyi
değildi, yaptığı şeyi açıklayamazdı ve yeni ev aramak, yeni insanlarla tanışmak, yeni bir eve
taşınmak daha korkunç geliyordu. Bağırmak istiyor bağıramıyordu. Kafasını yastığa vurmaya
başladı ve ağladı. Ne kadar zaman öyle kaldı bilmiyordu. Alarm ötmeye başladı.
Hazırlanmalıydı. Perşembe. İki gün daha dayanmalı. Mutfağa gitti. Bir şeyler hazırladı,yemek istemedi, yarım saat kadar yine daldı gitti. İstemeyerek bir şeyler giydi ve sokağa çıktı.
Hava bugün güneşliydi. Işık içini yakıyordu. Buna da dayanamıyordu. Bu havalardaki
insanların anlamsız mutluluğuna dayanamıyordu. Niye bu onu mutlu etmiyordu, ne vardı
Allah aşkına?
Yürüdü bir süre, dolmuşa binmek için parmağını kaldırdı. En arkaya yerleşti. İnsanları
incelemeye başladı. İnsanların pek çoğu şikâyetçi gibiydi bu saatte işe ya da okula gidiyor
olmaktan. Aslında yüzlerinde mutlulukla mutsuzluk karışmış gibiydi. Güneşti sanırım onları
mutlu eden, aptalca! İndi dolmuştan iş yerine yürüdü. Erken gelmişti kimseyle karşılaşmadan
odasına gitti.
Aslında bugün fazla işi yoktu ama saatlerce oyalandı. Başlarda işi fazla stresli
geliyordu ama alıştı artık. Altı yıl olmuştu, sanırım. Çıkma zamanı geldiğinde odasında
oyalandı biraz, kimseyle karşılaşmak istemiyordu. Şanslıydı bugün, tabi buna şans denirse,
kimse odasına uğramamıştı ve kimseyle de karşılaşmamıştı. İstediği gibi çıktı çalıştığı
bankadan, eve doğru yol aldı.
Önceki akşama göre sakindi o akşam. Bir kahve yaptı kendine, aklındakileri
olabildiğince savuşturup bir kitap okumaya karar verdi; Jean-Paul Sartre, Bulantı. Enteresan
bir kitap ( yazar kitabı henüz okumadığı için şu an yorum yapamıyor ve detay veremiyor bu
yüzden okuyucudan özür diliyor, bu kitabı bitirmeden Bulantı’yı okuyup okuyucuya bilgi
vermeyi diliyor). Saat 3.25’i gösteriyordu. Bitirdiği kitapları gözünün önünde tutmayı
severdi. Birkaç gün okuduğu kitapla mutlu olur sonra yeni bir kitaba başlardı. Bu da onun hoş
tarzı. Kitabı bıraktı masaya. Gözünün önüne. Biraz öfürdeyip yatağına gitti. Bir buçuk
dakikada uykuya dalabildi.Anlamsız bir sabah daha. Yaşamak için her sabah bir neden aramak, berbat bir şey.
Her sabah aynada gördüğü ruhsuzdan, devamlı hayatı kendine dar eden ruhsuzdan nefret
ediyordu.
Yoldaydı işe gitmek üzere, dalmış gitmişti tabi uzaklara yine. Özdemir Asaf’tan bir
dize geçiyordu aklından; ne kadar da kendini anlatıyordu: Yalnız/ Bin yıl yaşar/ Kendini/ Bir
an’da. Bu sabah da işe giderken bunun etrafında dönüyordu düşünceleri. Yalnızlık. Bu muydu
acaba sorunu? Evet, yalnızlık bir sorundu. Ama onun için bir sorun olabileceğini hiç
düşünmemişti. Ağır mı geliyordu acaba artık yalnızlık?
Yalnız
Sürekli dinleyendir
Söylenmemiş bir sözü
Akşam geçmişi düşünüyordu, geleceği düşünüyordu; yine düşüncelerinin esiriydi.
Saatine son bakışının üzerinden bir saat geçmişti ama gözü aynı yerdeydi. Kalmak istedi,
kalkmaya karar vermesi bir yarım saatini daha almıştı. Yine sıkılmaya başladığını fark etti.
Dışarı çıkmayı düşündü. Düşünceleriyle birlikte bir alışveriş merkezinde buldu kendini.
Dolaşmadı hiç. Banklardan birine oturdu. İnsanları incelemeye başladı. Diğerlerine çarpan
insanlar, bir şeyler için tutturan çocuklar, ağlayan çocuklar, bağıran çocuklar, zıplayan
çocuklar, nadiren sakin çocuklar vardı. Herkes bir değişik davranıyordu. Normal olan kendisi
miydi onlar mıydı karar veremiyordu. O kadar çok şey düşünmüştü ki hiç bunun
değerlendirmesini yapacak durumda değildi. Çıktı buradan. Eline bir kahve alıp yürümeye
başladı.Yürürken ya yere ya da gökyüzüne bakardı. Arası genellikle yoktu. Eve geldiğinde
fazlaca kahve içtiği ve soğukta dolaştığı için hiç uykulu hissetmiyordu. Ama bugün de
kendisinden fazlaca sıkılmıştı. Zaten yorgun olarak uyumazdı. Kendinden sıkıldığı için
yapıyordu bunu. Uyku kendisiyle konuşmayı kesebildiği nadir bir olay. Bazen bu halinin
komik olabileceğini düşünüyordu ama o da diğer düşünceleri gibi hemen kaybolup diğerine
geçiyordu. Sabahları uyandığında işe gidecekse ona, işe gitmeyecekse işe gidecek olmasına
üzülüyordu. Üzülecek bir şey her zaman buluyordu. Düşünecek de öyle. Ama bu hal
gerçekten düşünecek bir şey bulduğunda kâbusa dönüyordu. Çünkü o zaman sıkıntılarda eşlik
ediyordu. İçinin daralması. Felaket.
Uyanmayı bile sevmiyordu. Saatine baktı. Yine düşünerek saatlerini öldürmek
istemiyordu. Bunu bir saat kadar düşündü. Sonra müzik dinlemeye karar verdi. Bir süre
telefonunu gidip almayı düşündü. Kalkıp telefonunu aldı. Aynı yere yatıp sıkıcı bir müzik
seçti. Müzik dinlerken yine daldı.
İnsanların isimlerinin onları etkilediği söylenir. Tam bir palavra. Cangür. Canlı, neşeli
kimse. Canlılık ve neşelilik?",,,,
7265,1,,"21202337
TURK 102-2
Başak Berna Cordan
17.2 .2016
Oyunbozanın Tarihsel Rolü Üzerine
Antropoloji, tarih boyunca yaşayagelmiş insan türünü farklı isimlerle nitelendirmiştir: Dik durma
kabiliyetine sahip olan homo erectus, alet yapabilen homo faber ve modern insanı niteleyen homo sapiens
sapiens gibi. Bu nitelemeler günümüz insanını ne kadar doğru bir şekilde anlatabilmektedir? Hollandalı
tarihçi ve teorisyen Johan Huizinga, ilk kez 1938 yılında yayımlanan Homo Ludens adlı bu temel eserinde
oyun oynayan insan anlamına gelen Homo Ludens’i de bu nitelemeler arasına katıyor ve oyun
kavramanın sosyal ve kültürel önemini inceliyor. O halde biz de oyun dediğimiz şeyin tam olarak ne
olduğunu tartışarak başlayalım.
Biyoloji, sosyoloji, psikoloji ve fizyoloji gibi farklı disiplerin oyun kavramına birbirinden farklı
tanımlar önerdiklerini biliyoruz. Örneğin oyun genç hayvanların gereksinim duyduğu fizjolojik ve
psikolojik gelişimi destekleyip onları hayatın zorluklarına karşı hazırlar, genç ve erişkin hayvanların
sosyalleşmesini sağlar ve içgüdüseldir. Ancak bu tanımların hiçbiri oyunun içindeki eğlenceyi, onun
estetik niteliğini veya usdışılığını açıklayamamaktadır. Oyun gerçekten de nedir? Görüldüğü gibi bu
ampirik nitelemelerin hemen hepsi oyuna (platonik anlamda) “kendinde olmayan” bir nitelik atfetmeye ve
onu araçsallaştırmaya çalışmaktadır. Homo Ludens’de yapılmaya çalışılan belki de en belirgin şey, oyun
kavramının ontolojik olarak bağımsız bir platonik form olarak ele alınması. Eserde bunu destekleyen tarih
ötesi ve özdeksel olmayan yaklaşım biçimleri tercih edilmiş. İlkel insansılardan (primat) modern insana
herhangi bir tarihsel kesit aldığımızda oyunun hep oyun olarak kaldığını görebiliriz. Örneğin M.Ö. 560
yılında Efes Antik Kenti’ndeki amfitiyatroda sergilenen şey de, bugün Abdi İpekçi Arena’da oynan
basketbol da oyundur. Oyun tarih boyunca farklı biçmler kazanmış olabilir fakat özünde oyun oyundur
ve bahsedilen bu iki mekânda birer oyun mekânıdır. Bu bakış açısı organikçilik (ayrı ayrı ele alınan her2
“oyun” çeşidinin, organik bir bütün olması) ve süreklilikçilik (oyun kavramının tarisel sürekliliği olması)
gibi tartışmalı ideolojilerin bir çıktısı olarak düşünebilir. Buna göre ortadan kalkan veya silikleşen
toplumsal ilişkiler dönüşür ve oyun farklı biçimler edinebilir. Bir kavramı tarihsel bağlamından
koparttığımız zaman, onun maddi temellerinin de ortadan kalkması çok kolaydır. Ancak oyun maddi
dünyada gerçekleşir: bedensel hareketler, ritim ve harmoni onu tanımlar ve zamansal ve mekânsal
sınırları vardır. Genellikle farklı insanlar arasında gerçekleşir ve kendi başına sosyal bir yapıdır.
Saygıyla andığımız Platon gibi düşünürsek her formun bir karşıtı vardır: iyiliğe karşıt kötülük
veya aydınlığa karşıt karanlık gibi. Peki, Huzinga’nın oyunun bir form olduğu argümanını kabul edersek
oyunun karşıtı olan form ne olabilir. Öyle sanıyorum ki oyunbozanlık oyunun karşısında duran tek şeydir.
Oyunbozan, hilebazla aynı kişi değildir: hilebaz oyunun kurallarının açıklarını değerlendirmeye çalışırken
oyunbozan oyunun kendisini reddeder. Oyunbozan kişinin kabul edilebilir toplumsal davranışlarla ilgili
kurallara, toplumsal değerlere ve inançlara karşı bir uyum sorunu olabilir. Bunun sonuçları reddedilmek,
alay konusu olmak, cezalandırılmak ve sürgün edilmek olabilir. Bununla birlikte oyunbozanın toplumsal
baskılara karşı direnci güçlüdür ve kendi kendine kararlar almaya yatkındır. Bu esnada oyun kurucuya ve
onun rolüne de değinmemiz gerekir. Öncelikle oyun belirli kuralları olan bir şeydir. Çoğu zaman belirli
bir süre içerisinde bitmesi öngörülür ve içinde gerçekleşebileceği kendine özgü bir mekânı vardır. Oyun
kurucu bu zamansal ve mekânsal sınırlamaları ve kuralları belirleyen kişidir. Oyuna kimlerin dahil
edileceğine veya oyundan kimlerin çıkarılacağına da o karar verir.
Ontolojik kökeninin ne olduğundan bağlantısız olarak oyun, sosyal yaşantımız açısından çok önemli bir
kavramdır. Huizinga’nın önerdiği üzere tek başına sosyal ilişkileri tanımlamakta yetersiz olabilir ancak
sosyal ilişkiler, buna üretim ilişkileri ve iktisat da dahil, oyun kavramı olmadan tam olarak
anlaşılamayabilir. Aynı şekilde, tarihteki büyük devrimci dönüşümler ve atılımlar oyunbozanın rolü
netleşmeden tam olarak anlaşılamayabilir. Tarih boyunca birileri çıkıp “ Ben artık oynamıyorum!”
demiştir. Bunu oyunun kurallarını artık tanımadığı, o kuralları adil bulmadığı ve belki de kuralları
değiştirmek istediği için yapabilir. Buna ek olarak oyuna kendi rızası dışında dahil edilmiş bile olabilir.3
Ne olursa olsun bu aynı zamanda oyun kurucu ve oyunbozanın karşı karşıya geldiği bir andır ve aradaki
gerilim tarihsel olarak ilerletici olabilir.",,,,
9116,"Ömer Faruk Babademez, 21601216.",,"Çocukken kafalarımızı kurcalayan doğum hikayelerimiz aslında basittir. Anne ve babanın
romantik yakınlaşmasının ardından, babadan gelen sperm ve anneden gelen yumurta anne
rahminde döllenirler, yani birleşirler ve ortaya bizim ilk halimiz, yani tek bir hücre olan zigot
çıkar. İşte o günden itibaren bellidir aslında tam olarak neye benzeyeceğimiz. Göz rengimiz,
boyumuz, ten rengimiz hatta ne kadar zeki olacağımız anne ve babamızdan aldığımız
genlerimizin arkasında saklılardır adeta. Sonra kimimiz güzel oluruz, kimimiz zeki... Ne yazık ki
bazılarımız da ömür boyunca taşıyıp yüzleşmek zorunda kalacakları hastalıklarıyla doğarlar.
Peki en başa dönelim, anne yumurtası ve baba sperminin birleştiği yere. Ya bunların
içerisindeki özellikleri bilip, döllenmeden önce bir seçme şansımız olabilseydi. Çocuklarımızın
ten rengini, zekasını hatta şiddete ne kadar eğilimli olacağını bile bilebileceğimiz bir teknoloji
olsaydı nasıl olurdu? Dünyanın mükemmel nesilleri, altın jenerasyonları çıkmaz mıydı ortaya?
İşte “Gatacca” böyle bir dünyanın içine normal yollarla doğarak gelmiş bir bebeğin hikayesini
anlatıyor.
Kahramanımız, normal yollarla doğanların işsiz kalıp ikinci sınıf bir yaşam sürdüğü dünyada,
doğuştan kalp rahatsızlığıyla doğmuştur. Herkes annesinin ve babasının seçtiği gibiyken o
tamamen doğal bir şekilde gelmiştir dünyaya. Çocukluğunda her zaman sonsuzu düşünüp
yıldızları izlerken, dünyadaki insanların kendisine bakışını yenip uzayda olma hayaliyle büyür
ve belli bir yaşı geçince evi terk edip Gatacca adlı şirkette temizlikçi olarak işe başlar, fakat
daha sonra eline geçen bir fırsatı değerlendirmek için o işi bırakır. Astronot olmak için sakat
bir atletin kimliğini kullanmaya başlar çünkü yeterli koşulları kendi vücudu sağlamıyordur.
Fakat sadece kimliğini kullanması yetmez, içerisinden boyunu uzatmak da olan bir dizi
ameliyattan geçmesi gerekir, ayrıca her gün yakalanmamak için inanılmaz bir uğraş göstermek
zorundadır çünkü eğer yakalanırsa içinde bulunduğu dünyanın ona karşı bakış açısı tamamen
değişecektir. Yani dünya hastalıkların tümünün ortaya çıkışını en başından engelleyebilecek
teknolojiyle ulaşmıştır fakat daha sağduyulu ve hoşgörülü olunması gerekirken, eksik yanları
olan insanlar daha da dışlamaya başlamışlardır.
Neden böyle bilmiyorum ama insanlığın içinde her zaman bu tür belli başlı sorunlar olacak
sanırım. Çünkü birçok insan için, büyük oranda her şey statü ve paradan ibaret. Güzelliğin
içinde bulunduğu bütün yerine paramparça olup etrafa saçılmış aldatıcı ve geçici olanları
seçiyor insanlar. Bu yüzden işte bu mükemmel teknolojileri bile aklımda soru işaretleri
bulundurmadan değerlendiremiyorum. Düşünün ki bu teknoloji kadar üst düzey olmasa bile,
genlerde küçük oynamalarla bazı değişiklikler yapabilen bir teknoloji şu an çeşitli hastanelerde
veya laboratuvarlarda kullanılmaya başlamış olsun. Sizce bu teknolojiyi öncelikli kullanan
insanlar hastalıklı çocuklarını iyileştirmeye çalışan aileler mi olur yoksa bir hastalığı, bir sıkıntısı
bulunmayan çocuklarını mavi gözlü, hoş görünümlü bir dehaya çevirmek isteyenler aileler mi?
Dünyanın şu anki durumuna baktığımız da sanırım bu soruyu cevaplamak pek de zor değil.
Açlıktan ölen, savaşın ve kaosun ortasında koşup kaçışarak büyüyen binlerce çocuk varken
diğer insanların yani bizlerin yaşayış tarzımızı ve umursamayışımızı göz önünde bulundurursak
açıkçası cevap çok belli…Şu an kısaca bir düşünüp geçmişinizde gezintiye çıkarsanız, illa ki küçük de olsa çıkmaz sokağa
rastlamış gibi hissettiğiniz bazı sıkıntılarla yüzleşmişsinizdir son zamanlarda. Bu sıkıntıların çok
daha büyüklerini gündelik hayatlarının büyük bir kısmında yaşayan insanların olduğunu
düşünün. Her an mücadele etmek zorunda kalan, okula gidip eğitimin en ufak halini dahi
alamayan insanların olduğunu… İşte ne kadar acıdır ki, insanların doğuştan gelen büyük
sıkıntılarını çözebilecek teknoloji bile yetmeyebiliyor daha barışçıl ve huzur içinde bir dünya
oluşturmaya. Çünkü asıl büyük sorun doğuştan gelen sıkıntılarda değil, asıl büyük sorun
insanlar büyürken geçirdikleri o düşünsel evrimle geldikleri yerde. Eğer gerçekten insanları
hastalıklardan arındırabilecek bir teknoloji bir gün piyasaya çıkar, hayatımıza girerse bu
dünyayı çok daha güzel bir yer yapabilir. Fakat eğer insanlar her konuda daha iyi niyetli bir
şekilde kendi çıkarlarındansa insanlığın çıkarlarını düşünmeye başlarlarsa, işte o zaman dünya
hiç olmadığı kadar güzelleşir.
İnsanlık olarak sanat, bilim ve teknoloji gibi alanların gelişimine ayak uydurmak zorundayız.
Bunlar gelişirken biz daha kötü, daha samimiyetsiz ve daha merhametsiz olursak bu alanlardaki
gelişmeler bir işe yaramaktan ziyade bizim üzerimizde olumsuz etkiler bırakır. Çünkü bu tür
gelişmeler doğru şekilde kullanılmadıkları takdirde insanlığın şu anda da bir parçası olan yoksul
ve zengin arasındaki kutuplaşmanın ve farklılığın daha da büyümesine sebep olur. İşte o zaman
da dünyayı her zamankinden daha fazla yozlaşmış şekilde bulup geçmişe derin pişmanlıklarla
bakarız. Çünkü iş işten çoktan geçmiş olur.
İş işten geçtiğinde de aynı Gatacca’daki gibi kimsenin yaşamak istemeyeceği bir dünyaya
koskoca insanlığı teslim etmiş oluruz. Hat safhaya çıkan bir adaletsizliğin içindeyken de
filmdeki gibi bilim muhteşem bir noktaya gelmiş olsa da, teknoloji en iyi günlerini yaşasa da
insanlığı ne bilim kurtarabilir ne psikoloji. Filmde de olduğu gibi insanlığı doğruya
yönlendirebilecek tek şey o noktadan sonra vicdan ve merhamet olur, fakat o seviyede de bu
ikisini bulmak çok zor hatta neredeyse imkansız olacaktır.",,,,
7486,E ZGİ TUNÇ Tunç 1,,"TURK101-61
Neşe Çetiner
13.12.2014
TUTUNAMAYANLARIN HİKÂYELERİ
Farklı hikâyelerin toplandığı bir kitap, tek bir konuyu anlatan sürükleyici bir roman
gibi bir çırpıda okunulup bitirilebilinir mi? Oğuz Atay’ın hikâyeleriyse, evet. Çünkü
öykülerinde anlattığı melankolik insanların bunalımlı hayatları ve kendini toplumdan
uzaklaştırmış, kim olduğunu unutmuş bireylerin dünyaları bizlerden ve hayatlarımızdan bir
parça aslında. Yaşadığımız umutsuzlukları ve karamsarlıkları öykülerinde belirli kahramanları
kullanarak anlatıyor bize Oğuz Atay.
Beyaz Mantolu Adam’da yalnızlıktan kaynaklanan bir iletişimsizliği anlatıyor bize.
Adam ne konuşuyor, ne de kendisine yapılanlara tepki veriyor. Yaşamaktan öylesine
bunalmış, hayattan öylesine sıkılmış ki ona yapılan hakaretleri bile umursamıyor. Yazar,
adamın neler yaşayıp da bu hale geldiği hakkında bir bilgi vermiyor. Fakat sürekli bir
kalabalıktan söz ediyor. Beyaz mantolu adam ve diğer insanlar, yani kalabalıklar… Kalabalık
diyerek Beyaz Mantolu Adam’ın etrafında olup da sadece izleyen boş suratları kastediyor
aslında. Çünkü insanlar, beyaz kadın mantosuyla dolaşan bu adama acımaktan ziyade ondan
yararlanmaya çalışıyorlar. Hatta öyküde biraz abartı da olsa, beyaz mantolu adamı satışları
artırmak için manken olarak kullandıklarını anlatıyor yazar. Adamın tepkisizliğinden
faydalanmak ve belki de biraz adamın acizliğiyle eğlenmek istiyorlar. İşte yaşadığımız dünya
bu kadar acımasız. İnsanların zayıflıklarından yararlanmaya çalışan o kadar çok insan var
ki… O insanlara yardımcı olmak yerine, sadece acımak ve geçip gitmek daha kolay geliyor
çoğu kişiye. Hâlbuki yapmamız gereken, o insanla iletişim kurmaya çalışmak, yalnızlığını
gidermeye çalışmaktan başka bir şey olmamalı. Beyaz Mantolu adamın içler acısı ruh hali,
yaşadığı hayal kırıklığının ve hayata tutunamadığının bir göstergesi bize. Aslında,
etrafımızda bu halde olan o kadar çok birey var ki… Sadece görmek istediğimiz şeyleri
görüyor, insanların yaşadığı bunalımları ve isyankârlığı görmezden geliyoruz… Oğuz Atay
bunu anlatmak istemiş bize bu öyküsünde.
Unutulan adlı hikâyesinde ise bir kadının yıllardır çıkmayı unuttuğu tavan arasında
eski sevgilisinin cesedini bulmasını anlatıyor. Hikâyenin daha ilginç olan kısmı, kadının, eski
sevgilisinin tavan arasında olduğunu bildiği halde, yaşamın yoğunluğunu ve koşuşturma
içince olduğunu öne sürerek tavan arasına çıkmaya bir türlü vakit bulamadığını söylemesi.
Elbette ki Oğuz Atay bu hikâyesinde insanların duyarsızlığını ve acımasızlığını sorguluyor.Tunç 2
Hayata ve modern yaşama ayak uydurayım derken, insanın özünden nasıl uzaklaştığını
vurguluyor. Kendi evinin tavan arasında ölmüş ve orada unutulmuş eski bir sevgili ne kadar
sıra dışı gelse de, anlatılmak istenen mesaj bir hayli açık aslında: İnsanların farkında olmadan
giderek duyarsızlaşması. Psikolojik olarak insan hayatında büyük bir sorun aslında bu.
Çünkü duyarsız insanlar, hayata hiçbir zaman tutunamazlar ve yaşama ayak uydurayım
derken yavaş yavaş kaybolup giderler.
Bir diğer öykü ise Demiryolu Hikâyecileri. Yazar yine Dünya yaşamına tutunamayan
ve bu yüzden melankolik bir hayat yaşayan insanlardan bahsetmiş bize. Hikâye yazarak ve
demiryolunda satarak geçimini sağlamaya çalışan 3 insanın yaşadığı zorlukları anlatmış.
Çaresizliğin diz boyu olduğu şartlarda yaşayan yazarların biri en sonunda yapayalnız kalıyor
ve tutunacak bir dal bulamıyor. Bu kırgınlıkla, bir mektup yazıyor ve birilerine ulaştırmak, bir
yere göndermek istiyor. Fakat yazar gerçek hayattan o kadar uzak ki, ne bir adres biliyor, ne
de kime göndermesi gerektiğini. Bu yüzden mektubunun sonunda “Ben buradayım sevgili
okuyucum, sen neredesin acaba?” diyerek yalnızlığını vurguluyor. Bir yazarın zaman içinde
eriyişini ve yıkımını anlatıyor bize bu öyküsünde Oğuz Atay. Toplumumuzun yaşadığı
sorunları ve hüzünleri hatırlatmak istemiş aslında…
İşte böyle dile getirmiş “tutunamayanların hikâyesini” meşhur yazar. Melankolik,
umutsuz, kimliklerini kaybetmiş insanların aslında toplumumuzun içinde, bizden biri
olduklarını anlatmaya çalışmış. Bu insanları kendi yerimize koyarak acılarını, hüzünlerini
paylaşmamız gerek, onları anlamaya çalışmamız gerek. Hor görmek, dalga geçmek insanlık
suçundan başka bir şey değil. Tutunamayanlar bizler olabilirdik, bunu unutmamak gerek…
KAYNAKÇA:
1)ATAY, Oğuz. Korkuyu Beklerken. (2014) İstanbul: İletişim Yayınları.",,,,
6359,12 Doğru Adam,,"var. Mutlu sonlar, kahramanlar, her daim galip gelen iyilik insanlığı bir nevi uyuşturmak,
yatıştırmak için var, bir nevi onlara sabır gücü vermek için. Umudu olmayan milyonlarca insana
karşı güven aşılamak için var. Davis, aslında bu güvensiz, mutsuz, umutsuz insanların bel
bağladığı, körü körüne inandığı kişi, Davis aslında bir hayal, bir kurgunun üst düzey abartısı.
İnsanlığı ancak Davis gibiler kurtarabilir. Ancak Davis gibiler mi kahraman olabilir?
Hayatın bir döneminde Davis olmak birçok insana özendirilmiş olmalı ki o gibi davranmaya
çalışan çok beden var etrafta. Kimi iyiliğin, doğruluğun timsali, hakikatin son temsilcisi olmak için
olmadığı kişiler gibi geçiriyor dünyadaki zamanının büyük bir bölümünü, kimi ise içinin ısınamadığı
o kıza istemeyerek yardım ediyor, istemeyerek göz yumuyor uçaktaki ağlayan çocuğa. Büyük bir
kısmı anlayış, şefkat, tevazu gibi duygular barındırmak istiyor aslında -zerre bile bulundurmasa
dahi öz benliğinde. Herkesin kabul ettiği bilgece duygular ve doğrular benimsetilmeye çalışıldı
birçoğumuza, çünkü ancak böyle kahraman olunabilirdi. Büyüklerimizce iyi olanı yapmanın
mutlak doğru olduğuna inandırılarak büyütüldü birçoğumuz çünkü ancak bu şekilde Davis
olabilirdik. Belki inandığımız mutlak gerçekleri savunmakla mükellef hissediyoruz kendimizi çünkü
ancak bu şekilde faydalı olabileceğimiz hissettirildi. Saf benliklerimizi yaşadığımızda mutsuz
olacağımıza inandırıldık. Sanırım devamlı kendimizden kaçmak zorunda bırakıldık.
Hayat merdivenlerini birer birer tırmanırken farkına varıyoruz doğruların değişkenliğinin.
Yalnızca bize öğretilenin değil, her şeyin doğru olabileceğinin ayırdına ancak yaş geçtikçe
varabiliyoruz. 12 Öfkeli Adam küçük bir çocuğa veya ergenliğe yeni girmiş bir geç kıza bildiği
yoldan şaşmayan iyi kalpli bir insanın zaferini anlatabilir fakat bende uyandırdığı tek çağrışım
“zorlamak”. Evet, bir olayı iyi gözükmeye zorlamak, her şeyin iyi tarafını görmek, devamlı iyimser
olmak ve gereğinden fazla empati yapmak. “Belki öyle değildir” demek, kanıt aramak, tüm yanlış
anlaşılmalara bir kılıf uydurmak… Bu iki kutuplu filmde iyi adamlar var: yakışıklı, zeki, dürüst, iyi
kalpli, duyarlı. Onun yanında saf olanlarsa bilge, saf ve basit insanlar. Kötülerin tarafındaysa tam
zıttı, umursamaz, kötü görünümlü ve sinirli adamlar. Oldukça klişe, öyle değil mi?
Belki gaddar gözüküyorum bu paragraflarda, belki de fazla düşünen ve her şeye anlam
yüklemeyi başaran o yaşlı ruhlardan biri gibi. Ben yalnızca nedenleri arayan bir bedenim; kendi
doğrum sorgulamak, kendi değer yargılarımı denetlemek. Bu bedende kahraman olmak zorunda
hissetmiyorum. Kahraman olacaksam da Davis olmak anlamsız görünüyor, zaten bu dünyada
herkes Davis’imsi değil mi? Asıl önemli olan kusursuz, eksiksiz iyiliği bulmak değil. Kanımca en
doğru şey bunca hatanın, noksanlığın içinde içimizde bir yerlerde bir ışık bulabilmek, o ışığa
sımsıkı tutunabilmek. İnsanın içinden gelmiyorsa o dilenci çocuk verilen paradan mutlu
olmayacak, içinden gelmiyorsa o yaşlı amca poşetlerini taşıdığın için sana minnet duymayacak.
Zorunda bırakıldığımız için iyilik yapıyoruz, zorunda bırakıldığımız için olmadığımız kişi olmaya
çalışıyoruz ve bu durum içimizdeki Bay Hyde’ı günden güne açığa çıkarıyor. Başkalarını kendi
hakikatlerinin yoluna çekmek yerine kendi benliklerini bulmalarını sağlasalar hem büyüklerimiz
hem öğüt verdikleri nesil hak ettikleri refaha ulaşacaklar. Tabii, benim doğrularıma göre.Başkalarında bir insanlık pırıltısı olarak aradığımız güvenin kendi cevherimizde olduğunu
kabul etsek ne bir başkasına umut bağlayacak ne de olmadığımız bireye dönüşmek için çaba
harcayacağız. Keşke, keşke kahraman olmak için kullandığımız cesaretimizi kendimiz olmak için
kullanabilsek. Keşke hepimiz iyi değil, yalnızca kendimiz olabilsek.
Nil Döşlüoğlu
22003372
Lumet, Sydney. 12 Angry Men. 1957. United Artists. Film.",,,,
8395,Z. Ceren KARA,,"Rainbow Rowell’ın Eleanor ve Park adlı kitabını genç-yetişkin kitle için yazmış olduğu fikrine
kitabın kapağına bakan birisi bile kolaylıkla varabilir. Tek fark içeriğindeki ana karakterlerin
hayatlarının, ilişkilerinin çok da bu kitlenin arzuladığı gibi gitmemesi ya da sonuçlanmaması.
Kitabın başlarında Eleanor’un hayatında onca sıkıntı olmasına rağmen, bedeninin ya da kişiliğinin
yaşadığı yerdeki ideal standartlara uymamasıyla birlikte utangaç kişiliğinin de getirisi olarak hiç
arkadaşı yoktu. Hayatta mutlak yalnızlık olmasa da ruhsal yalnızlığın her yerde olduğunun
sembolik bir göstergesi olabilir bu. Yaşınız kaç olursa olsun toplumun sizi sevmemesi için her
zaman yeterli sebepleri olacaktır. Hep bize yansıtıldığı gibi sıra dışı ve muhteşem kişilikleri olmaz
bu dışlanan insanların gerçekte, bazen onlar topluma karışmak için yeterince ilgi çekici değildir.
Çocukken yaşadığımız sıkıntıların tek getirisi çok sıkı dostluklarımızdır belki de, insanlar hep
zorlanan biriyle, acı çeken insanlarla daha çok ilgilenmeye meyillidir çünkü. Çoğu insanın içinde az
ya da çok her zaman olmasa da doğru kişiyle yüzeye çıkan bir anaçlık vardır. Sevdiğimiz insanları
daha çok sevmemize; sevmediklerimizi ise empati kurarak biraz olsun anlayabilmemize neden
olabilir bu anaçlık. Acıma duygusundan çok daha farklı bir şeydir, acımak yardımcı olmakla ilgili
değildir, acıdığınız birine sarılmak istemezsiniz mesela, onu sonunda bırakır, görmezden gelirsiniz.
Eğer yardımcı olmaya çalışıyorsanız bir şekilde, bu anaçlıktır. Park’ın en sevdiğim özelliği de bu
anaç yapısı oldu kitapta, her ne kadar bunu gizlemeye çalışsa da kolaylıkla görülebiliyordu. Bazen
çok iyi kalpli karakterler bana kendimi sorgulatır, ben olsam ne yapardım diye düşününce kendimi
eleştirerek okumaya ya da izlemeye devam ederim. Bu kitabı okurken Park’ın çok iyi biri olmasına
rağmen insani hatalarının da olması beni kendimi eleştirmekten alıkoydu.
Bu kitaptaki her karakter şu an hâlâ bir yerlerde yaşamaya devam edip hayatlarına bakıyorlar
gibi hissediyorum. Kitabın sonu bunun için çok büyük bir etkendi, okuyucu açık uçlu sonlardan
nefret eder ama hayatta da her hikayenin bitişi böyledir zaten, kitabın genel seyrinden sonra ucu
açık bir son beni çok da şaşırtmadı. Hikayenin sonu ölümle bitse bile içinde geçtiği zaman akmaya,
mekan var olmaya devam eder okuyucu için, diğer karakterler de birisi ölse bile yaşamaya devam
eder aynı gerçek hayatta da olduğu gibi. Hayat romanlardan çok daha acımasızdır. Yazarken
fantastik bir çizgide ilerleyen şeyleri yazmanın gerçekçi olanı yazmaktan daha kolay olduğunudüşünüyorum. Elbette fantastik edebiyat kendi içinde zor bir dal ancak karşılaştırırsak gerçeğe bağlı
kalmak kağıt kalem üzerinde de, beyaz perdede de hatta tuvalde bile çok daha zor bence.
Bu kitaptaki kötü karakterler bile oldukça gerçekçiydi ve sırf daha kötü olsunlar diye
abartılmamışlardı, bu beni gerçekten de çok etkiledi. Roman okurken bir kötü karakter hakkına
“Nasıl bu kadar kötü olabilir?” diye düşünmek yerine gerçek hayattaki tanıdığımız birine
benzetebilmek bu kitabın ruhuna çok daha uygundu. Çünkü çoğunlukla gerçek hayatta tanıdığımız
kötü karakterler, kurgulanmış kötü karakterlerin yanında çok daha iyi kalabiliyor. Rainbow Rowell
bunu özellikle mi yaptı bilmiyorum ama kitabın çoğu genç-yetişkin romanından farkı yazarın
okuyucuya çocuk değil de en başta zevkleri olan gerçek bir okuyucu muamelesi yaparak,
okuyucuyu gerçekten önemsemesi. Bence bu övgüye değer bir özellik. Sevmediğim ve tercih
etmediğim bir türe şans verip önyargımı bir kenara bırakarak okumak bana gerçekten de bir şeyler
kattı diyebilirim.
Kaynakça
Rowell, Rainbow. Eleanor ve Park. Çev. Müge Kocaman Özçelik. İstanbul: Pegasus, 2006.",,,,
762,Berkcan KAYTAZ,,"Kendi hayatınızı biraz yaşanabilir kılmak için hiç başkasının hayatını mahvetmeyi
düşünmüş müydünüz? Cevabınız hayır ise bu konuda tekrar düşünmenizi tavsiye ederim
çünkü bu blog yazımda insanların yalnızlıkla savaşırken karşılaşabileceği güçlüklerden
bahsedeceğim ve sanırım bu durum, soruma hayır diyen insanları pek memnun etmeyecek.
Bu filmi seçmemdeki amaç, her izlediğimde beni başka dünyalara götürmesiydi. Ben de
bu yaşadığım hisleri, sizlere en iyi açıklayabileceğim film olarak Uzay Yolcuları’nı uygun
gördüm. Çoğu zaman tek başımıza gereğinden uzun süre yalnız kaldığımızda psikolojimizin
bozulduğunu hissederiz ve buna bir çözüm aramaya başlarız. Oysa ki Dünya’da yaklaşık sekiz
milyar insan yaşarken yalnız kalmamız pek de mümkün görünmüyor. Biz çevremizdeki
milyarlarca insana rağmen bile yalnız kalabildiğimizi hissediyorsak bir de filmdeki Jim
karakterinin yalnızlığı üzerinde durmamızda fayda var. Beş bin kişilik uzay gemisinde bir
arızadan dolayı doksan yıl önce uyanan karakterimiz bir anda hiç kimsenin hayal dahi
edemeyeceği bir yalnızlığın ortasına düşüyor. Etrafımızda hiç insan olmadığını düşünürsek
aklımızı yitirmemiz kaç gün sürebilir? Bence 1 haftadan sonra çoğu kişi hayatına son vermeyi
kesinlikle isteyecektir. İlk başlarda bu duruma uyum sağlıyormuş gibi görünse de hiçbir
insanın psikolojisinin dayanamayacağı bir ortamda hapsolmuş durumdadır. Filmi izlerken bu
yalnızlığı o kadar iyi anlayabiliyorsunuz ki hemen dışarı çıkıp sosyalleşmek için can
atıyorsunuz. Tabii ki bir bilim-kurgu filminden bekleyeceğimiz gibi teknoloji çok ileride ve
yalnızlık robotlar sayesinde bir süreliğine göz ardı edilebiliyor. Fakat bir insanla konuşmadan,
ona dokunmadan yaşamanın mümkün olmadığı fikri bende olduğu gibi karakterimizde de
ağır basıyor.
Sonra uzay gemisinde uyku kapsüllerinde harikulade bir kadın görüyor ve sadece onu
izlemeye başlıyor. Günlerinin her anında onun uyku kapsülünün yanına oturup videolarını
izlemeye başlıyor ve ona bakıp iç geçiriyor. Tabii bu doksan yıl sonra uyanacak olan
karakterimiz Aurora’ya karşı tek taraflı duygular beslemeye başlıyor. Bu olayın bir yılını
sadece robotlarla geçiren bir insan için çok doğal olduğunu hatırlatmamda fayda var. Bu
duygular o kadar içten ve gerçekçi işlenmiş ki siz de bir anda filmin karakteri oluveriyorsunuz.
Bu dakikadan sonra izleyicinin ve benim kafamda bir soru oluşuyor. Kendi hayatımı biraz
yaşanabilir kılmak için başkasının hayatını mahvetmeli miyim? Filmin karakteri Jim , Aurora’yı
uyandırdığı anda onu da kendiyle birlikte gemiye hapsetmiş olacak ve ölene kadar o gemide
yaşamak zorunda olacaklar. Bu fikir başlarda çok acımasız ve kabul edilemez olarak gözükse
de her insanın bu yola başvuracağına eminim. Akıl sağlığı yerinde olan hiçbir insan ölmeyi ve
yalnız kalmayı istemez ve bunları katlanılamaz fikirler olarak görür. Karakterimiz Jim’de bu
acımasızlığı yapıp Aurora’yı uyanması gereken zamandan doksan yıl önce uyandırır. Ona
kapsülünün bozulduğunu ve bu gemide mahsur kaldıklarını söyler. Bu denli büyük bir yalanı
söylediğiniz anda tüm sorumluluğu sizin üstünüzdedir ve bu acıyla hep yaşamayı kabul
etmişsinizdir demektir. Peki bu yalan yüzünden çekeceğiniz acı yalnızlıktan çekeceğiniz
acıdan fazla mıdır? Bana kalırsa değildir. Aurora ile Jim çok güzel vakit geçirmektedirler ve
ikisi de yalnız olmadıkları için mutludurlar. Aurora bunun kaderin bir oyunu olduğunu
düşünmekte ve Jim sessiz kalmaktadır. Bir yıllık yalnızlıktan sonra gelen sevgiyi bulan Jim buyalanı doğal olarak devam ettirmek isteyecektir ve öyle de yapar. Peki bu ne kadar uzun
sürebilecektir ki?
İşte filmin izleyici fikirleri açısından değiştiği bölüme şimdi gelmiş bulunmaktayız. Bir insan
kendi hayatının çok sevdiği biri tarafından mahvedildiğini öğrenince ne düşünecektir acaba?
Bu üzüntü ve öfkenin kelimelerle açıklanacak bir yolunun olmadığını düşünüyorum. Aurora
Jim’in onu uyandırdığını öğrenince çılgına dönüp etrafındaki her şeyi kırıp dökmeye başlar. İki
zıt psikolojinin yıkımının işlendiği bu filmde izleyicinin kafasının karışması çok normaldir.
Jim’in haklı olduğunu düşünürken ona bir anda öfke beslemeye başlamaları an meselesidir.
Kendini affettirmek için yapabileceği hiçbir şey onları uzayın ortasındaki bir gemiden
kurtarmaya yetmeyecektir. Tabi ki seyirci ve benim için hüzünlü dakikalar başlamaktadır. Bir
uzay gemisinde iki yabancı olarak hayatlarını sürdürmeye başlayan ikili için zor zamanlar
başlamıştır. Şuan çektikleri yalnızlık, ortamda yaşayan son insan olmaktan değil, ortamda
yaşadığın insanla temasa geçip konuşamamaktan kaynaklanmaktadır. Bu yalnızlık türünün de
bir önceki anlattığımdan daha zorlayıcı olduğuna eminim. İnsan elinden geleni yapıp pes
ettiği anda bazı şeyleri kabullenmiştir. Fakat karşısında hala bir şans dururken onu elde
edememek çok acı verici olmalıdır. Bu nedenle Jim her fırsatta konuşmaya çalışsa da Aurora
onu dinlememektedir. Hatta öfkesi ağır bastığı bir gün onu öldürmeyi bile düşünmüştür.
Fakat insan aklını yitirmemesine neden olan tek kişiyi yok etmeyi göze alabilir mi?
Sonuç olarak ıssız bir adaya düştüğümüzde yanımıza almak isteyeceğimiz üç şeyden birisi
sevdiğimiz bir insan olursa, onunla neler yaşayacağımızı özetleyen bir filmi inceledim. Bu
durum dışardan bizim için ne kadar zor ve haklı bir durum olarak görülse de karşımızdaki
insanın canını çok fazla yakmamız kuvvetle muhtemel. Ne kadar bu fikir üstünde düşünsek de
insanın yalnızlık duygusuna kapılınca yapamayacağı herhangi bir şey olduğuna inanmıyorum.
Bu yalnızlık duygusu hayatını bitirdiğimiz insana da vurunca yaptığımız her şeyi unutup bizi
affetmesi kaçınılmaz sondur. Tıpkı filmde Aurora ile Jim’e olduğu gibi…
Kaynakça:
Yönetmen: Morten Tyldum , Yazar: Jon Spaihts / Uzay Yolcuları (2016)",,,,
4741,Dilara ERGÜL,,"Mutluluk nedir? Tanımlayabilir miyiz mutluluğu? Milyarlarca insanın
mutluluğunu tanımlayacak ortak bir kelime bulabilir miyiz? “Mutluluk” kelimesi her
insanda farklı çağrışımlar yapar. Bazıları için en sevdiği yemeği yemektir, bazıları
içinse yeni bir yolculuğa çıkmak. Hiç beklemediğin bir anda sürpriz bir hediye almak
olduğunu söyleyenler de olur, sabahları alarm kurmadan, istediğin saatte uyanmak da
mutluluktur. Yaşadıklarımız ve hayata bakış açımız sebebiyle mutluluğun tanımı
insandan insana farklılık gösterir. Bu yüzden sınırlayamayız, belli bir kaba sokamayız
bu duyguyu fakat belki de mutluluğu mükemmele en yakın şekilde tanımlayabilecek,
gördüğümüz anda içimizi ısıtacak, yüzümüzü gülümsetecek bir şeyler vardır. Tıpkı şu
meşhur “Home Sweet Home” isimli tablo gibi...
Her hatırladığımda içimin o ilk günkü gibi ısınmasını sağlayan bir anım var bu
tabloyla. Bundan birkaç yıl önce bir gün internette “mutluluğun resmi”nin olduğuyla
ilgili bir yazı görüp heyecanla sayfayı açmıştım. Karşıma çıkan resim ise zihnimde
uyanandan oldukça farklıydı. Çift kişilik olduğunu tahmin ettiğim, küçük bir yatak
üzerinde kalabalık bir aile vardı tabloda. Bir anne, baba ve altı çocuk. Karanlık,bomboş, perdesi bile olmayan bu evde küçücük bir yatağın üzerinde kocaman bir aile
tablosuydu mutluluğun resmi. Camda iki küçük kuş, yatağın hemen yanında bir
tavuk... Babanın elinde çatısı delik evden akan sulardan korunmak için bir şemsiye
vardı. Bir de babasına sarılmış küçük bir çocuk... Resmi gördüğüm ilk andan beri
dikkatimi çeken bambaşka bir şey vardı. Bütün bu yoksulluğun içinde yine de
hepsinin yüzündeki o masum gülümseme!
Aklımda bu içleri ısıtan aile tablosu varken, bilgisayar tam karşımda açık bekliyordu.
Düşünüp duruyordum. Bu resim neden mutluluğun resmi olabilirdi? Bu resmi onlarca
resimden farklı kılan neydi? Neden çiçeklerin, ağaçların olduğu bir resim değildi
mutluluğun resmi? Neden ışıl ışıl, yüksek binaların olduğu bir şehir manzarası
değildi bu duyguyu simgeleyen? Birkaç dakika öylece resme baktım ve düşündüm.
Aslında çok da zor değildi cevap fakat tıpkı birçok insan gibi dünyaya at gözlükleriyle
baktığım için doğru yanıtın farkına varmam biraz zaman almıştı. Hayat herkese farklı
tercihler yaptırıyordu. Günümüzde Avrupa’nın en büyük derdi hangi son model
telefonu alacağı iken, Afrika’da su ya da ekmek bulmaktı. Suriye’de ise yaşam ya da
ölüm... Ancak insanoğlu daha da bilinçlenmesi gerekirken, hayatın koşuşturması
içinde bütün bu önemli durumları göz ardı ediyor. Sabah kaçta kalkacağı, ne yiyeceği,
ne giyeceği, nereye gideceği derken dünyada neler oluyor diye düşünmüyor. Kendi
derdine düşüyor insan. Küçücük nedenlerle etrafındakileri kırıyor. Elindekinin
kıymetini bilmeden yaşıyor insan, bu nedenle zaman zaman mutlu olamıyor. İşte bu
yüzden mutluluğun resmi bu tabloydu! Bütün dertlere, yoksulluğa rağmen küçücük
yatakta sevdiklerinle birlikte olmaktı mutluluk. En başta söz ettiğim gibi mutluluğu
mükemmele en yakın şekilde anlatabilecek şey gördüğü anda içini ısıtmalıydı insanın.
Tıpkı bu “Home Sweet Home” tablosu gibi...
İnternette gördüğüm bu resimden sonra kendi hayatıma, aileme,
çevremdekilere bakışım değişmişti. Bu içimi ısıtan, sıcak aile tablosundan sonra
anladım ki mutluluk marka giymek, her istediğini alabilmek değildi. Maddi bir
karşılığı yoktu mutluluğun. Peki ama mutluluk neydi? Sevmek, sevilmekti mutluluk.
Akşamları yorgun, bitik bir halde eve gittiğinde küçük kardeşinin kapıyı açmasıydı
mutluluk, hatta daha kapıda ayakkabını çıkartırken annenin sıcak yemeklerinin
kokusunu duyabilmekti. Günün sonunda yaşadıklarını anlatacağın ailenle birlikte
evde olabileceğini bilmekti. Tam da Dianna Dengel’in resmettiği gibi karanlık, soğuk
2bir evde babana sarılarak uyumaktı mutluluk. Yaşadığın her şeye rağmen annenin
elini omzunda hissedebilmek, babanın gece uyanıp üzerini örttüğünü bilmek...
Kızgınlıkla kalplerini kırsan da yine seni bıraktığın yerde beklemeleri mutluluktu işte!
Her baktığımda bir kez daha yüzümü gülümseten “Home Sweet Home”dan
sonra fark ettim ki hayatın zorlu koşuşturması içerisinde gerçek mutluluğun ne
olduğunu unutmuştum. Tesadüfen internette denk geldiğim bu tablo ise sanki
dünyamı aydınlatmıştı. Artık insanlara, yaşadığım olaylara farklı gözle bakmaya
başlamıştım. Pireyi deve yapmadan, olur olmaz şeyler için mutluluğumu bozmadan
hayatıma devam etme kararı aldığımdan beri yaşadığım her olayda aklımda tek bir
şey vardı: Bu hayatta mutluluktan daha kolay elde edilebilecek, daha önemli hiçbir
şey yoktu.
3",,,,
4395,Sevgi EROL,,"TURK101-039
BÜYÜK ADAMLARIN AŞK MEKTUPLARI
Aşk denildiği zaman söyleyecek herhangi bir şeyi olmayan birini bulmak neredeyse
imkânsız artık günümüzde. İnsanların topluca oturdukları, arkadaşlarıyla sohbet ettikleri herhangi
bir ortama kulak kabartırsanız, en çok duyacağınız cümleler muhtemelen hangi çocuğun ne kadar
yakışıklı olduğu ama kendisiyle hiç ilgilenmediği, kızın çok güzel çok tatlı olması ama sevgilisi
olduğu için şansa küfredildiği, aldatılmış olmasına rağmen O’nun çok sevildiği o yüzden tekrar
barışmak istendiği gibi konular üzerine kurulu cümleler olacaktır. Ancak günümüzde aşk
dendiğinde söyleyecek şeyi olmayan insan bulmanın zorluğu yanında, söyledikleri gerçekten aşkı
tanımlayan cümleler olan insanlar bulmak devede kulak kalacaktır. Ursula Doyle adı geçen
eserinde tam da bu konu üzerine değiniyor ve günümüz aşklarının zamanında yaşanmış ve
efsaneleşmiş aşk hikâyelerine kıyasla ne derece yavan kaldığını gözler önüne seriyor.
Kitapta yer verilen en güzel aşk betimlemelerinden biri İngiltere Kralı VIII. Henry’nin
karısı Anne Boleyn için yazmış olduğu mektuptan alıntı yapılan kısımda geçiyor. Bir süre boyunca
karısından ayrı kalan Henry özlemini anlattığı mektubunda, karısının yokluğunun tahmin
edilemeyecek acılar verdiğini belirtiyor. Bu duruma fiziksel bir örnek bulan Henry, kutuplar
Güneş’ten ne kadar uzaksa sıcaklık aynı raddede kavurucu olur diyor ayrı kalmışlıkları aralarına
mesafeler getirmiş olsa da hararetin arttığını belirtiyor. Henry’nin anlatmak için kelimeler
bulamadığı bu üzüntüsüne sebep olan mesafeli ilişkileri günümüzde yaşayan çiftlere bakacak
olursak, değil mektup yazmak gibi modası geçmiş bir iletişim yoluyla birbirlerine özlemlerini
anlatmak, insanlar özlemlerini anlatmaktan bile uzak yaşıyorlar artık. Pek çoğumuz için uzunmesafeli ilişkiler, zamanın bir yerindeki flört dönemlerinde delice alınan bir karar sonucu ortaya
çıkmış ama ilk aylar geçtikten sonra bitmesi için bir sebep aranan birlikteliklerden ibaret. Benzer
bir şekilde, Voltaire’in metresine yazdığı mektubun anlatıldığı bölümde, Doyle yine günümüz
aşklarının ne derece aşk olduğunu sorgulatan bir örnek sunmuş. Voltaire mektubunda kralın
emriyle hapis tutulduğundan bahsediyor. İsterlerse canını alabileceklerini ama kalbindeki aşkı asla
yok edemeyeceklerini söylerken, aşklarının erdem üzerine kurulu olduğunu ve ikisi de yaşadığı
sürece devam edecek olan bu aşkı yok etmeye hiçbir şeyin gücünün yetmeyeceğini anlatıyor.
Yaşadığı dönemdeki en üst otorite tarafından hayatı tehdit edilen bir âşık, ne olursa olsun
âşık olduğu kadını sevmeye devam edeceğinden bahsederken, günümüzde insanların ne kadar basit
sebeplerle aşk diye adlandırdıkları birlikteliklerini bitirdiklerini görmek gerçekten üzücü. Sıradan
bir “Şunu giyme bunu giy!” ya da “Sen nereye bakıyorsun?” nidalarıyla çatırdamaya başlayan
günümüz aşkları aşk kavramının yüzyıllar içerisinde düştüğü en aşağı konum olabilir. Doyle’un
eserinde belirttiği gibi, çağımız yaşam tarzının ve teknolojinin getirdiği kolaylıkların aşkı
öldürdüğü fikri kolay kolay reddedilecek bir çıkarım değil. Eserdeki mektuplara baktığımızda,
Napolyon’dan Balzac’a, VIII. Henry’den Voltaire’e kadar pek çok farklı konuma sahip insanın
aşklarını edebi bir dille anlatabildiğini ve dolayısıyla aşkı yaşamak için illaki şair ya da yazar
olmaya değil sadece âşık olmaya gerek olduğu ortadayken, bu büyük adamların yazdığı mektuplar
gibi bir mektup alsak bizi seven birinden, şu an ne derece inandırıcı olurdu bizim için? “Sizi
düşünmekten gözüme uyku girmiyor, yapmam gereken işlerimi aklımda siz olduğunuz için
yapamıyorum.” diye bir mesaj alsak, pek çoğumuzun vereceği tepki bunun ne kadar komik
olduğunu düşünüp gülmek ve hatta bu mesajı sosyal medyada paylaşarak bizi seven birisini rezil
etmek oluyor. İletişimin kolaylaşmış olması araya mesafeler girse bile, özlemin eski zamanlar gibi
hissedilmemesine yol açıyor olabilir ama yine de esas olan şu ki aşkın artık tozlu raflara kaldırılmışolduğu ve pek çoğumuzun aşk zannettiği sevgi kırıntılarıyla bir ömrü sevgisiz ve yavan bir halde
geçirdiği; eskiler aşkın balını kaymağını yerken bizlere artık sadece keçiboynuzu yemenin kaldığı
gerçeği Ursula Doyle tarafından açık bir şekilde yüzümüze çarpılıyor.",,,,
6632,Berke SEVÜKTEKİN,,"İYİ DUYGULAR DİSTOPYASI
Ütopyalar, yani gerçekleşmesi imkânsız görülen, mükemmel toplum düzenini ele alan
düşünceler, MÖ. 5. Yüzyılda Platon’un ‘Devlet’ adlı eseriyle birlikte dünya edebiyatına
kazandırılmıştır. Ütopyaların düşünülüş ve yazıya geçiriliş amacı, toplumdaki aksaklıkların ve
sorunların olmadığı bir dünyanın nasıl sağlanacağı üzerine fikir yürütmektir. Distopyalar ise
ütopyaların tersi olarak görülebilir ve genelde baskıcı ve dayatmacı bir toplumu ifade ederler.
Aldous Huxley’in ‘Cesur Yeni Dünya’ adlı eseri de 20. yüzyılda yazılmış bir distopya örneğidir.
Acı, kaygı, pişmanlık, kıskançlık gibi duyguların var olmadığı bir dünya hayal edin. Hayal
etmek bile zor değil mi? Huxley’in ‘Cesur Yeni Dünya’’sında bu duyguların hiçbirine yer yok. O
dünyada sadece keyif var. Mutluluk değil keyif. Bu kısım çok önemli çünkü sandığımızın ve
ilişkilendirdiğimizin aksine mutluluk ve keyif birbirinden çok daha farklı kavramlar aslında. En
önemli farkları ise, keyfin mutluluktan çok daha kısa süreli olması. Örneğin güzel bir yemek
yemek veya eğlenceli bir aktiviteye katılmak. Fakat ne yazık ki o güzel yemeği yedikten sonra,
ya da eğlenceli bir aktivitenin sonunda iç dünyamıza, sorumluluklarımıza ve dertlerimize geri
döneriz. Mutlu olmak ise, bunların farkında olup kabullendiğimiz hâlde iyi hissetmektir bana
göre. ‘Cesur Yeni Dünya’’da yaşamak da keyifli olarak tanımlanabilir. Acı, pişmanlık ve
kıskançlık gibi duyguların var olmadığı, olsa da soma adı verilen haplarla keyfe çevrildiği,
bastırıldığı bir dünya. Farkındalık, çok ama çok az kişinin sahip olduğu belki zaman zaman
sorgulatan bir ayrıcalık. Mutluluksa, kimsenin sahip olmadığı ve o düzen içinde asla
olamayacağı unutulmuş, antik bir duygu.
İyi de tüm kötü duygulardan arındırılmış, ya da bir şekilde bastırılmış bir dünyada neden
mutlu olmasın insan? İşte kitabın okuyucuya yönelttiği can alıcı soru da bu. Benim kendime
cevabım hatırı sayılır bir düşünme süresinin sonunda geldi aklıma. Bana göre mutluluk, kötü
olarak nitelendirdiğimiz duyguların ve iyilerinin birbirleriyle etkileşiminden oluşmaktaydı.
Eğer mutsuzluğu, acıyı, pişmanlığı hiç tatmamış olsaydınız mutlu olduğunuzu hissedebilir
miydiniz? Tıpkı küçük bir çocuğun sobaya dokunması ve fiziksel acıyla tanışması gibi. Acıyı
hissettikten sonra sobaya dokunmaktan hatta belki yanına yaklaşmaktan bile çekinmesi gibi.
Deneyimlemediğimiz duyguları hissedemeyiz ama acıyı tattıktan sonra acısızlık için elimizden
geleni yaparız ve acı çekmediğimiz için şükreder, mutlu oluruz. Bu yüzden, duyguların zıtlığı
aslında hayatın tuzu biberidir. Yani o hep isyan ettiğimiz kötü duygularımız, aslında
mutluluğun ne olduğunu anlamamızı sağlar. Biz de, bu mutlu anların hatrına yaşarız
hayatlarımızı.İşte bu yüzden kitabın verdiği mesajlardan biri ve bana göre en önemlisi de hissetmekten
hoşlanmadığımız duyguları kabul etmemiz gerektiği. Bize ne kadar kötü hissettirseler de
aslında mutlu olmamızda belki de en büyük rolü onların oynadıkları. Bu yüzden ki
hissettiğimiz acı tatlı her duyguyu, hissedebildiğimiz için şükretmeyi ve kabullenmeyi
öğrenmeliyiz hayatta. Ne de olsa mutsuz olmadan mutluluğun, acı çekmeden acısızlığın
değerini anlayamayız.
Huxley, okuyucuya, şiddet, acı çektirme gibi cezalar olmadan da insanın sorgulama
yetisinin köreltilip, köleleştirilebileceğini göstermiş. Keyfin kölesi olmanın nasıl
hissettirebileceğini düşündürmüş. Özgürlük, hissedebildiğimiz zaman özgürlüktür. Sadece
davranışlarımızla kısıtlanmamalıdır. Hissetmekte özgür olamazsak ne yaparsak yapalım yine
de özgür sayılabilir miyiz? İnsanoğlunu hayvanlardan ayıran en önemli özelliği belki de
karmaşık duygularıdır. Duygular da acısıyla tatlısıyla bir zıtlıklar bütünüdür ve hayatı bir amaç
uğruna yaşamamızı sağlar, insani değerlerimizi oluştururlar. Bu yüzdendir ki kitaptaki dünya,
ütopya yani mükemmel toplum düzeni olarak değil de distopya yani baskıyla sağlanmış
toplum düzeni olarak sınıflandırılmıştır. Her ne kadar kötü hislerden arındırılmış olsa da.
KAYNAKÇA:
Aldous, H. (1932). Brave New World. İstanbul: İthaki",,,,
909,SOLUK MAVİ NOKTA,,"aracına dünyanın fotoğrafını çekmesi ve onu dünyaya yollaması komutunu yolladıklarında
heyecanlı bir bekleyiş başladı. Voyager-1 belki de görev süresindeki en anlamlı işi yapmıştı.
Fotoğraf gelişi kutlanıyordu, ve bu kutlamalardaki bir konuşma onu harika bir şekilde
özetliyordu: “Şu noktaya tekrar bakın. Orası evimiz. O biziz. Sevdiğiniz ve tanıdığınız, adını
duyduğunuz, yaşayan ve ölmüş olan herkes onun üzerinde bulunuyor. Tüm neşemizin ve
kederimizin toplamı, binlerce birbirini yalanlayan din, ideoloji ve iktisat öğretisi; insanlık
tarihi boyunca yaşayan her avcı ve toplayıcı, her kahraman ve korkak, her medeniyet kurucusu
ve yıkıcısı, her kral ve çiftçi, her aşık çift, her anne ve baba, umut dolu çocuk, mucit, kâşif,
ahlak hocası, yoz siyasetçi, her süperstar, her ""yüce önder"", her aziz ve günahkâr onun
üzerinde - bir günışığı huzmesinin üzerinde asılı duran o toz zerresinde.” (Sagan & Druyan,
2011) . Bu sözler dünyanın rekor uzaklıktan-6.4 milyar kilometre-çekilmiş fotoğrafının
gösterimi sırasında ünlü gökbilimci Carl Sagan tarafından söylenerek bu konuya ilgisi olan
olmayan her insan üzerinde bir etki bıraktı. Sagan burada fotoğrafın bilimsel analizini
yapmıyordu, ya da kırılan rekor hakkında da övünmemişti; insanlara “Dünya” algısını yeniden
anlatmış, evrenin büyüklüğünü ve dünyanın, yani bilip bilmediğimiz tüm olayların tüm
insanların gelip geçtiği yerin, sadece soluk mavi bir nokta olduğunu belirterek bizlere kibrin,
hırsın ve bu tarz gelip geçici duyguların aslında ne kadar boş olduğunu söylemeye çalışmıştı.
İşte bu fikirlerin ilham kaynağı olan Kozmos ise bizlere yaşadığımız evrenin dünyayla sınırlı
olmadığını, Dünya’yı anlamak için kozmos’u anlamamız gerektiğini ve çok daha fazlasını
anlatmakta.Kozmos, atomun yapıtaşlarından devasa gök cisimlerine uzanan, içinde mikro ve makro
evrenleri barındıran olağanüstü bir yapı. İnsanlığın ilk günlerinden itibaren çözülemeyen
gizemler ve bizleri her keşifte daha çok şaşırtan bilgilerle dolu. “Henüz” keşfedilen en uzak
cisim 13.8 milyar ışık yılı uzaklıkta-yani makro evrende bilinen en uzak nokta, bir ışık
huzmesi-buna karşılık mikro evrende ise henüz kuarklardan öteye varılamadı. Çok büyük öyle
değil mi? Hem de bu sadece kozmosun gözlemlenebilen kısmı. Carl Sagan ise kozmosun bu
büyüleyici büyüklüğüne ve güzelliğine hayran olan bir bilim adamı. İşini severek yapması onu
diğerlerinden öne çıkaran en önemli özelliği bence. NASA’nın Voyager1 uzay aracından
gönderdiği fotoğrafa yaptığı yorum ise benim Carl Sagan’dan etkilenmeme sebep oldu. Bilim
adamları her zaman insanlığın üstün ırk olduğundan ve her şeyin insanlar sayesinde
gerçekleştiğinden bahsederler hep, ancak Sagan bizlere ve diğer bilim adamlarına gösterdi ki
evren yani kozmos o kadar görkemli o kadar büyük ki, tanıdığımız ve bildiğimiz her şey, her
yaşayan insan astronomi de uzak bile denenemeyecek kadar uzak bir noktadan bakınca sadece
bir “nokta”. İnsanın kibrinin, “Dünyaları ben yarattım.” tavrının aslında gereksiz olduğunu
adeta tokat gibi yapıştırıyor biz insanlara. Hayatlarımıza yepyeni bir bakış açısı getiriyor adeta.
Kozmosun bütün güzelliğini, o muhteşem yapısını ve kurgusunu düşündürtüyor bizlere
yeniden. Ben de bu fikirlerden ve Sagan’ın vizyonundan çok etkilenmiş biri olarak hayranlıkla
kozmosu araştırdım küçüklüğümden beri. Hep uzay araştırmacısı olmak istedim, nerede bir
belgesel görüyüm o an ne yapıyorsam bıraktım ve onu izledim, o akıl almaz gizemler hakkında
kafa yordum. Hele ki Sagan gibi çağının ötesinde bilim adamları ile tanıştıkça kozmosa olan
ilgim daha da arttı. Ama kozmosun bu görkeminin asıl güzel yanı ise insanların egolarından ve
kötü özelliklerinden kurtulmalarına yardımcı olması. O ihtişama baktıkça egolarınızdan
arınmanıza yardımcı olacaktır. Ve eminim insanlığın soluk mavi noktasını daha iyi anlamasına
kesinlikle katkı sağlayacaktır. Örneğin kozmos benim hayat felsefemi bütünüyle değiştirdi hiç
yoktan iyidir öyle değil mi?İşte bütün bu fikirler ışığında gelin hep beraber tekrar düşünelim. Kozmostaki
yerimizi, evrenin o olağanüstü güzelliğini ve bunların bizim kibrimizden ve egolarımızdan
arınmamızda nasıl etkili olduğunu düşünelim. Soluk mavi noktamızın değerini bilmek ve
kusursuz evrenimize bakarak kötü özelliklerimizden arınmak için, kozmosu anlamak için,
sizlere belgesellerini izlememin ardından bir anda kendimi kitabını okurken bulduğum
Kozmos’u ise şiddetle tavsiye ediyorum. Çünkü Dünya’yı ve hayatı anlamanın yolu kozmosu
anlamaktan geçmekte.
Kerem Ayöz
21501569 Section: 59KAYNAKÇA
 Sagan, Carl, and Ann Druyan. Pale blue dot: a vision of the human future in space.
Ballantine books, 2011.
 NASA. A Pale Blue Dot. 1990. United States of America.",,,,
5339,ÖZGÜVEN,,"mutluluk gibisinden güzel getirileri olacağını düşünürüz. Tabii hayatı uç noktalarda yaşayıp mutluluğu
bunda bulanlar da vardır lakin toplumun genelinin düşüncesi dengeli bir yaşantının mutluluk
getireceği yönündedir. Bana kalırsa dengenin sağlanmasın en önemli olduğu hususlardan bir tanesi
özgüvendir. Eksiliği kişinin gelişimi, çevresinin ona duyduğu saygı gibi birçok konuda olumsuz
etkilere sahiptir. Tam tersi durumda ise bir noktadan sonra mesele özgüvenden çok kendini
beğenmişliğe kaçmaktadır ve bu durum bazı olumsuzluklara zemin hazırlamaktadır.
Peki nedir özgüven? Aslında birçok şey olabilir özgüveni, sınıfta öğretmen tarafından sorulan
bir soruyu cevaplamak için kalkan bir parmak da özgüvendir, basketbolda heyecanın doruk noktasına
çıktığı anlarda son saniye şutunu kullanmak da özgüvendir, kendi düşüncelerini başkalarınınkine göre
şekillendirmeyip kendi bildiğini inanmak da özgüvendir. Doğru miktarda özgüvenin yığınla faydası
vardır insana. En başta toplum içinde öne çıkan bir birey olma olanağı sağlar. Çevresindeki insanların
bireye saygı duymasını sağlar, toplum tarafından genelde takdir alır bu tip kişiler. Toplum imrenerek
bakar kendine güveni olan bu kişilere.
Şimdiye kadar özgüvenin çeşitli faydalarından bahsettim peki neden böyle olumlu bir niteliğe
bir üst sınır getirmemiz gerekmektedir? Ne gibi olumsuz sonuçlara yol açabilir ki özgüven? Özgüven
ne kadar olumlu bir özellik olarak gözükürse gözüksün benim görüşümce fazla özgüven büyük
sorunlara yol açabilmektedir. Çünkü özgüvenin fazlası bir noktadan sonra egoya dönüşmektedir. Bu
noktadan sonra kişi kendini her alana yatkın olarak görmeye başlar. Her türlü olaya sanki işin ehliymiş
edasıyla balıklama atlar. Bu seviyede özgüven artık çevresine de sevecen gelmemeye başlar, kişi
çevresine rahatsızlık veren bir kimliğe bürünür. Gereksiz özgüven kişinin kendisini diğer kişilerden
üstün görmesine de yol açar. Ufak sebeplerden çıkan büyük kavgalar genelde bu sebeptendir. Bazı
klasik kavga deyişleri vardır “sen kimsin de bana o lafı söylersin” ya da “sen benim kim olduğumu
bilmiyor musun” gibi. Bu deyişler buram buram gereksiz özgüven kokmaktadır. Oysa eğer kendini
bulutların üstünde görmese insan, bazı durumlarda “eyvallah” deyip geçebilse her şey daha güzel
olmaz mı?
Bir de özgüven eksikliği vardır ki onun zaten kişiyi ne derece olumsuz etkilediği herkesler
tarafından dile getirilmektedir. Bu tarz insanların “El alem ne der sonra?” şeklinde bir korkusu
bulunmaktadır. Bu korku aslında onları özetlemek için yeterlidir. Kendi görüşlerini, hayatlarını
başkalarınınkilere göre şekillendirirler, asla bana ne el alemden ben kendi hayatımı istediğim gibi
yaşarım diyemezler. Kendilerinden çok çevrelerine güvenirler.
Peki kişinin özgüvenin seviyesini belirleyen etkenler nelerdir? Benim kanımca bu seviyenin
birazı kişinin mizacına bağlıdır, doğuştan gelir. Ondan sonrası ise kişinin hayatında çeşitli başarımlar
kazanması veya çeşitli şekillerde olumsuzluklarla karşılaşmasına göre şekillenir. Öyle başarım
dediysem çok büyük olayları kastetmiyorum. Misal benim için yaptığım bir espriye karşıdaki kişi
tarafından kahkahalarla verilen bir geri dönüt bile özgüveni arttırıcı bir etkendir. Sonraki esprilerimi
daha bir rahat yapmamı sağlar en basitinden. Böyle böyle her bir başarımda bir parça daha artar
özgüven. Duruma göre kimi olaylar daha çok hızlandırır bu süreci. Bu özgüven birikmesi bir noktadan
sonra az önce yakındığım gereksiz özgüvene dönüşebilir. İşte bu son derece önemli bir noktadır ve
özgüvenin sınırlarını kontrol altında tutmak büyük oranda kişinin kendisine bağlıdır. Özgüvenin
kaybedilmesi ise kazanılmasına nispeten daha kolay gerçekleşir. Örneğin toplum içinde başa gelen
olumsuz bir olay kişinin yıllarca biriktirdiği özgüveni bir çırpıda yerle bir edebilir.
Demem o ki insanda özgüven elbette bulunmalıdır, özgüvenin insana birçok faydası vardır ve
insanın bu özgüvene mutlaka ihtiyacı vardır. Lakin toplum tarafından şiddetle özendirilen bu özgüven
belli bir seviyenin üstünde olursa eğer hem birey hem de çevresi için hayatı çekilmez bir hale
sokabilir.",,,,
1011,GÖZÜN ÖNÜNDEDİR BAZEN ARANILAN,,"hâlâ bir umut olduğunu göstermek içindir, belki bilinçaltımızın bize
oynadığı bir oyundur denilebilir ama insanı, hayata sıkı sıkı sarılmaya
sevk ediyorsa bu oyundan öte bir şeydir. Gördüklerimiz, görmek
istediklerimiz bizi hayata umutla bakmamızı ve ona azimle
tutunmamızı sağlayan şeylerdir.
Simyacı, Paulo Coelho’nun kaleme aldığı ve bütün dünya
üzerinde çok satılan, romandan öte bir kitaptır. Bir rüya gibi geçiyor
kitabı okumak, çok uzun sürdüğünü zannediyorsunuz ama bir
bakmışsınız bitmiş. Unutamıyorsunuz içindekileri ve kitabın kapağı
kapandıktan sonra kendinize yeni ve beyaz bir sayfa açma ihtiyacı
hissediyorsunuz.İnsanlara bazen duydukları sözler etkili gelebilir bazen
okudukları yazılar ve bazen de gördükleri rüyalar. Bir insan gördüğü
rüyanın gerçek olabilme ihtimaline kendisini o kadar kaptırmış ve
kendini ona inandırmış ki, evini yurdunu bırakıp dünyanın hiç
bilmediği diğer bir ucuna kadar gidebilmiştir. Görmüş olduğu o rüya
ona bir amaç vermiştir ve o kişi de kendisini o amaca azimle ve
tutkuyla gitmesi gerektiğine ikna etmiştir. Yolda karşılaşabileceği
hiçbir zorluk onu yolundan döndüremeyecek kadar önemsiz
gelecektir. Dünyanın farklı bir ucuna gidebilmek için gereken cesareti,
gördüğü kısacık olmasına rağmen gerçekleşme ihtimali o kadar da
düşük olmayan bir rüya sağlamıştır.
Simyacıların temelde sadece iki tane amaçları vardı. Bunların bir
tanesi bir iksir sayesinde ölümsüzlüğe ulaşmak, diğeri ise zengin
olabilmek için altını başka elementler yardımıyla elde edebilmek.
Kahramanımızın rüyasında gördüğü ölümsüzlüğe ulaşmak gibi aranıp
bulunamayacak bir şey olamazdı çünkü ölümsüzlüğü bulup onu elde
edebilme ihtimali yoktur ama gördüğü rüyada simyacıların bir diğer
amacı olan altını bulup çok zengin olabileceğini görmüştür. Altınların
nerede olduğunu ve onlara nasıl ulaşacağını da rüyasındaki ipuçları
göstermiştir ve altınları bulup zengin olabilme ihtimali, ölümsüzlüğün
peşinden koşup onu bulamama ihtimalinden birazcık azdır. Bu
ihtimali bilmek onun azmini, isteğini ve cesaretini artırmıştır.
Yola çıkıyordur, ailesine rüyasını anlatmış, onlarla vedalaşmış
dünyanın hiç bilmediği uzak bir yerine gidiyordur. Gittiği yerde
aradığını bulabilme ümidiyle yola çıkmıştır ancak aradığını bulması
umduğu kadar da kolay olmayacaktır. Çok uğraşacaktır, çoğu kez de
başarısız olacaktır ve bu başarısızlıklar çoğu kez onu pes etmenin
eşiğine getirecektir. Bu arada yola çıkarken cebinde çok az bir
miktarda para ve erzak vardır ve bunlar da zamanla azalmaya
başlayacaktır. Pes etmek istemesinin asıl sebebi bunlardır çünkücebinde parası olmadan ulaşım sağlayamaz, karnını doyuramayınca
güçlü kalamaz. Yine böyle bir zamanda gördüğü rüyalar onun azmini
artırmıştır. Geri dönüşü olmayan bir yola girmiştir ve bu yolda
ilerlemekten başka şansı yoktur. Arayışına devam ederken, tam her
şeyden umudun kesildiği vakit karşısına çıkan bir kişi ve ona verdiği
paha biçilemez hediyeyle umutlar tekrar yeşerir. Rüyasında
gördüklerinin tam olarak karşılığı olmasa da yaşadıklarının çoğu
rüyadakilerin gerçek hayata uyarlanmış haliyle karşına çıkmıştır.
Arayışı boyunca gördüğü rüyaları, bir şeyler öğrenme ümidiyle,
bilge sayılan kişilerle paylaşmış ancak aradığı cevabı hiçbirinde
bulamamıştır. Sadece aradığını bulamamakla kalsa iyi, üstüne bütün o
bilge kişilere borçlanmıştır çünkü hiçbiri karşılıksız yardım etmemiş.
Kimisi para istemiş, kimisi malını, kimisi de teste tabi tutmuş ne kadar
istediğini görmek için. Testler çok basitti belki ama anlam olarak çok
derin ve önemliydiler. O testler ona, mutluluğun sırrı dünyanın bütün
harikalarını görmektir fakat bu sırada küçük ve önemsiz sayılanları göz
ardı etmemek gerektiğini anlatıyordu.
Gördüğü düşün gerçekleşme olasılığına kendini kaptırmışken,
ondan daha az önemli işleri göz ardı etmemesi gerektiğini öğrenmiştir
ve o önemsiz görülenler sayesinde amacına ulaşmıştır. Aradığı
hazineyi rüyasında gördüğü yerde bulmak için kazmaya başlamıştır
toprağı ve sonunda bulmuştur. Yaşanılan hiçbir şeyin bir tesadüf
olmadığını ve her şeyin bir anlamı olduğunu anlamıştır.
Gördüğümüz rüyaların bize çok uzun geldiğini ancak çok kısa bir
sürede bittiğini söylemiştim yazımın başında. Kahramanımız da öyle
hissediyordu ve bunların hepsini yaşadığını düşünüyordu o kadar
kaybolmuştu rüyasında. Uyandığında fark ettiği bir şey olmuştu.
Rüyasında uyuyup kaldığı yeri bir şekilde kazılmış ve o kazılan yerde
bir hazinenin onu beklediğini görmüştür. Hayatta aradığımız şeylerbazen gözümüzün önündedir onları uzaklarda aramaya gerek yoktur
fakat insanlar gözlerinin önünü çok iyi ve kolay bir şekilde
görebileceklerini düşündüklerinden fazla önemsemezler yakındakileri.
Yakındakileri gördüğümüz zaman hayatın tadına varmış oluruz.
“Bir şeyi saklamanın en iyi yolu, onu herkesin görebileceği bir yere koymaktır. ”
Bir romandan, bir olay örgüsünü anlatmaktan ziyade insanlara
ders vermeyi onlara istedikten sonra her şeyin mümkün olabileceğini
göstermek için yazılmış bir kılavuz niteliğinde kitaptır.
“Simyacıyı okumak, herkes uykudayken şafak vakti uyanıp güneşin doğuşunu
beklemektir.”
Eyyub BAŞKENT
21302326
Elektrik-Elektronik Mühendisliği",,,,
625,ECENUR DEDE,,"Hayatta her zaman bir şeyler için çaba harcanması gerektiğine
inananlardanım ben.Bu bir ders notu olabilir ya da hayatta gelmek
isteğimiz pozisyonlar olabilir lakin bana göre bir şeyleri elde etmek için
çaba harcayıp ona ulaşmak ,bir şeylerin bize altın tepsi ile sunulmasından
çok daha kıymetli ve anlamlı kanımca.Düşünsenize her şey ayağınızın
altında ve hayatta ulaşmak istediğiniz herhangi bir şeye bile anında
ulaşabiliyorsunuz.Bana göre bu durum bir süre sonra psikolojik
bunalımlara yol açabiliyor.Hayattan artık tat almamak gibi ya da
amaçsızca yaşamak gibi mesela.Ben zengin insanların neden bu kadar
çabuk depresyona girdiklerini ya da kötü alışkanlıklara neden eğilim
gösterdiklerini bu açıdan düşününce, daha iyi anlıyorum.Hayatta her şeye
ulaşmışsınız, istediğiniz mertebeye gelmişsiniz, evler, arabalar istediğiniz
her şey ayağınız altında.Zirvede oldukları ve artık ulaşabilecekleri bir şey
kalmadığı için doğal olarak ya depresyona giriyorlar ya da
uyuşturucu ,alkol ,at yarışı gibi kötü alışkanlıklara eğilim
gösteriyorlar.Stefan Zweig’in Olağanüstü Bir Gece kitabında Baron
karakteri de hayatta bir nevi şeylere sahipken ,ölen ailesinin mirası
sayesinde daha da zengin olup, hayatta yapabileceği her şeyi yapıyor ve
bir süre sonra hiçbir şey ona keyif vermiyor.Çünkü ulaşmak istediği her
şeye ulaşmış ve çaba denen eylem onun hayatından bir miras dolasıyla
tamamen çıkmış.İnsanoğlunu aslında anlamanın gerçekten zor bir uğraş
olduğunu düşünüyorum.Mesela çabalayıp ,istedikleri konuma gelen
insanlar da bir süre sonra hayatlarından aynı nedenden ötürü keyif
almıyorlar.Hem o konuma gelmek için çabala ve belki de hayatının en
güzel anlarını bu hedef yüzünden kaçır, hem de o konuma ulaştığında bir
süre sonra artık hiçbir şeyden keyif alma.Açıkçası insanları anlamakta
sıkıntı çekiyorum.Hayattan keyif alamayıp ,bu durumun bir süre sonra
depresyona yol açması da ayrı bir hüzünlü kanımca.Hem o konum için
uğruna her şeyi feda et hem de daha sonra psikolojik bir buhranın
içerisine gir. Depresyon ya da hayattan keyif almama olayı, bana göre
artık günümüzün temel sorunu.Çünkü milenyum çağında yaşadığımız için
artık her şeye kolaylıkla çaba harcanmadan ulaşılabiliyor ve her şeye
ulaşmak aslında biz insanları o kadar hayattan soğutuyormuş ki bunu da
teknoloji sayesinde anlamış olduk.Mesela annelerimiz hep anlatır, eskiden
insanlara ulaşmak için nasıl mektup yazdıklarını ve o mektubun karşı
tarafın eline geçip, onlara tekrar ne zaman geri dönüleceğinin vermiş
olduğu belirsizliğini fakat bu sayede insanların varlığının nasıl da daha
kıymetli hale geldiğini eminim ki bir kere de olsa bahsetmişlerdir.Ama
şimdi değil beş saniyede arayarak ulaşabilmek, anında görüntülü
konuşma sayesinde hem bir insanı beklemek anlamsızlaştı hem de biriniözlemek kavramı bana göre anlamını yitirdi.Çünkü bu çağda her şey
tüketildi artık.Eskiden kıtlık vardı ama artık istediğimiz yemeğe ulaşmak
bile bir telefon uygulamasına kaldı ya da istenilen kıyafete ulaşmak için
alarmı kurup sabahın köründe kalkmak ve mağazaya koşturup, onu elde
etmek yerine, artık bir tuşumuzla o kıyafetin kalmayacak korkusundan
kurtulup, birkaç gün sonra üstümüze geçiriverebiliyoruz.Sonra da neden
bunalıma giriyoruz? diye kendimizi sorguluyoruz.İnsanoğlunun ruhunda
rekabetin, bir şey elde etmek için verilen emeğin ve çabanın doğuştan
geldiğini düşünüyorum.Bu şeyler kesinlikle bizi biz yapan ve bizi hayatta
besleyen şeyler.O yüzden bence günümüzde edindiğimiz alışkanlıkları
değiştirip, istediğimiz şeyleri gözümüzde daha kıymetli hale getirirsek,
hayattan daha çok keyif alacağımızı düşünüyorum.",,,,
1403,YAŞAMIN GÖLGESİ ANILAR,,"ufak tefek gibi görünen bir karar hayatımızı kökünden değiştiriyorken,
hayatımızda dönüm noktası olarak gördüğümüz bir olay en ufak bir etki
etmiyor yaşantımıza. Nasıl işleyeceğini ve neler göstereceğini bilemediğimiz
bu hayat bizlere acı tatlı birçok anı sunuyor nihayetinde. Bazen bu anıları
nesnelerle canlı tutabileceğimize inanıp bizim için özel olaylardan kalan
nesneleri saklıyor ve biriktiriyoruz. Bazen de bize acı veren anılarla ilgili ne
var ne yok hayatımızdan çıkarıyoruz. Bu ikilemi hemen hemen herkes
yaşıyor hayatında. Hatta bu nesnelere olan bağlılık ya da onlardan nefret
etme durumu öyle bir hal alıyor ki yaşantımızı etkilemeye başlıyor. İşte
aslında olaylar bu noktada karışıyor.
Biz ne kadar çok unutmak, hayatımızdan çıkarmak istesek de
unutmak istediğimiz tatsız anılar peşimiz bırakmıyor. Nesneleri yok etmek
anıları silmiyor. Hiç beklemediğimiz bir anda gelen duygusal bir şarkıyla
beynimizin derin bir noktasında pusu kurmuş anılar gün yüzüne çıkıyor ve
bizler bu durumun karşısında hiçbir şey yapamıyoruz. Daha önce yüzlerce
hatta binlerce kez baktığımız ama hiçbir anlam ifade etmeyen durumlar
anıların etkisiyle görünür bir hal alıyor. Bakmak ve görmek arasındaki
ayrımın farklı bir biçimdeki yansımasını hayatımızda yaşıyoruz bir nevi.
Hayatımıza ilk defa o kişinin adıyla girmiş harfler topluluğu bir anda boyut
değiştiriyor ve her yerde karşımıza çıkıyor. O anda daha önce bu isimle nasıl
karşılaşmadığımıza hayret ediyoruz. Bir şairin daha önce fark etmediğimiz
soyadı, her gün geçtiğimiz sokaktaki eczanenin adı, bir ürünün üstündeki
ufacık etikette yazan marka bir anda binlerce anlam ifade ediyor. Anıların,
isimlerin, mekânların, tarihlerin ve daha birçok unsurun bizde algıda
seçicilik yaratmasını çaresizce izliyoruz. Üstelik günümüzün marketçilik
anlayışı düşünülürse, yaratılan özel günlerin, hediyelerin de bu durumu
tetikleyici bir hale soktuğunu görüyoruz. İşte Sil Baştan filmi bu noktada
devreye giriyor. Herkesin en az bir kez olsun hayalini kurduğu bir olaydan
bahsediliyor filmde.
Film, klasik bir aşk hikâyesi gibi çiftimiz Clementi ve Joel’in tanıştığı
günü anlatarak başlıyor. Film ilerledikçe Joel ve Clementi ile ilgili dikkat
çekici özellikler ortaya çıkıyor. Joel utangaç, çekingen ve düzenli yaşama
alışık bir karakter iken Clementı uçuk kaçık, dengesiz bir görüntü çiziyor.
Çiftimizin arasında geçen ilişki genel hatlarıyla belli oluyor. Fakat uzun
süren bir ilişkiden sonra (kendi hayatımla kıyasladığımda bana uzun bir
süre gibi geldiği için bu ifadeyi kullandım) ters giden bir şeyler oluyor veClementi ile Joel ayrılıyor. Film aslında bu noktada başlıyor. Herkesin en az
bir kez hayalini kurduğu olayı Clementi kendi üstünde uygulatıyor. Bu olay
ise şöyle gelişiyor: unutmak istediğimiz, bize acı veren durum seçiliyor,
durumla ilgili tüm nesneler toplanıyor ve bu işin uzmanı olan kişiye gidiliyor.
Diş çekimi kadar basit bir süreçle hayatımızdan çıkarmak istediğimiz anılar
teker teker bir daha gelmemek üzere gidiyor. Clementi hayatından Joel’i
çıkartmak için bu işlemi yaptırırken bir başka kişi ölen köpeğinin hayatında
yarattığı yalnızlık ve boşluk hissinden kurtulmak için işlemi yaptırıyor.
Acılarla, istenmeyen anılarla, onların insanların hayatına kattığı her şey
gidiyor. Ne kadar üzücü olursa olsun yaşanmışlıkların böylesine basit bir
işlemle yok edilmesi hayatı bir noktada anlamsızlaştırmaz mı diye
düşünüyorum bu sahneleri izlerken. Bir yandan da bu işlem gerçek olsa
kendi hayatımdan neler sildirmek isteyeceğim aklıma geliyor. Bir gün çarpıcı
bir şekilde sıyrılıyor anılarımın arasından. Hayatımın en kötü günü olarak
değerlendirdiğim bu günü defalarca düşünmüştüm. Her şey çok farklı
olabilirdi, o gün o taksiye binmeseydim ya da en basit haliyle ufak bir hayır
diyebilseydim şeklinde binlerce olasılık üstünde durmuştum. Ama daha
sonra anladım ki bu kendimi yıpratmaktan başka bir işe yaramıyordu,
birçok olasılık vardı elbette ama onlar olmamıştı ve olanları değiştirmenin de
bir yolu yoktu. O günü hayatımdan silmek ise yaşanılanları geri almazdı,
sadece inkâr etmenin, görmemenin bir yolu olabilirdi. Bütün bu düşünceler
arasında son kararı anılarım lehine verdim. Ne kadar kötü olursa olsun bu
anıların da hayatım bir şeyler kattığına inandım, onları deneyim olarak
gördüm.
Filmde asıl etkileyici kısım Joel’in de işlemi yaptırdığı sahneler oluyor.
Bana sorarsanız ne yapacağını bilmeme durumu, kaybolmuşluk hissi
yaptırıyor bu işlemi ona ki işlem yapılırken hatasını fark ediyor ve direnmeye
çalışıyor. Joel’in Clementi ile olan anılarını kaybetmemek için gösterdiği
direnci izlerken kendi anılarım siliniyormuşcasına etkilendim. Anılarım film
şeridi gibi gözümün önünden geçti. Bütün somut kanıtlarından sıyrılmış bir
şekilde en yalın ve çarpıcı hali ile karşıma çıkan anıların hayatımda olan
büyük etkisini fark ettim. Algıda seçiciliğin oluşmasının, şarkıların anıları
hatırlatmasının işin tatlı kısmı olduğunu o zaman anladım. Bu üzücü , başa
çıkılması zor anıların yaşanmasının da bir anlamı olduğuna inanıyorum
şimdi.
Hem hayatta olumsuz, istenmeyen durumlar olmasa nasıl farkına
varırdık güzelliklerin? Filmden sonra hüzünlerin içindeki güzelliği buluyor
insan ve hayatı olduğu gibi kabulleniyor. Hatta hayatımızdan çıkarmak
istediğimiz olayla ilgili nesneler bile gözümüze batmıyor, onlarında güzel ve
özel anılarla kalmasına izin veriyoruz. Hatalarımızdan ders çıkarmayı
öğreniyoruz. Hayatın önümüze çıkardığı zorluklarda pişerek olgunlaşıyoruz.
Bersu KILIÇİşte bu da benim hayatımdan, anılarımdan
parçaları biriktirdiğim minik ayakkabı
kutusu.
Bersu KILIÇ",,,,
1604,Film izlemeyi hep çok sevmişimdir. Küçüklüğümden beri izlediğim filmler bende,,"Ama her film aynı etkilemez beni. Konusu, müziği, duygusu, oyuncuları ve en
önemlisi konunun işleniş şekli. Bir blog yazısı kaleme alacağım zaman bu yazıda,
her izlediğimde sanki ilk kez izliyormuşum hissi uyandıran ve bende en çok iz
bırakan filmi seçmem gerektiğinin farkındaydım. İşte ben filmimi seçmiştim ve o
Babam ve Oğlum’du.
Öncelikle bu filme gidiş serüvenimden kısaca bahsetmek istiyorum. Ailemle
sinemaya gitmeye karar verdiğimiz bir gündü. Oyuncu kadrosuyla hemen
dikkatimizi çeken bu filmi seçmek hiç de zor olmadı. Filme girdiğimizde ise
tesadüfen büyükbabamla yan yana koltuklarda oturduğumuzu fark ettik, ki bu
durum oldukça şaşırtmıştı beni. Babası öldüğünde, onunla küs olduğunu bildiğim
büyükbabamı bir filmin böylesine etkileyeceğini tahmin edememiştim. Kim bilir
belki kendini evden hedefleri uğruna ayrılmış ve babasıyla anlaşamamış bir oğlu
canlandıran Sadık’ın, babasını da Sadık’ın katı hatta kuralcı babası Hüseyin
Efendi’nin yerine koymuştu. Koskoca bir çınarın gözlerinden akan yaşlar
kollarını ıslatıyordu.“İnsan büyüyünce hayalleri küçülür mü baba?”
Hayalleri için babasının Ege’deki çiftliğinden ayrılan Sadık’ın hikayesiydi aslında
anlatılan. Kendi yolunu çizmek için İstanbul’a, gazetecilik okumaya giden, orada
siyasetle ilgilenen ve bu yüzden babası tarafından evlatlıktan reddedilen... Yani
kendi deyişiyle “dönebileceği bir evi kalmayan” bir adamdı Sadık. Sonrasında
mutlu bir evlilik, dönemin önemli gazetelerinden birinde yazarlık... Peki ya
insanın sahip olduğu her şey bir gecede değişebilir miydi? Değişti... Tam da 12
Eylül Darbesi’nin ilan edildiği gün doğum yaparken ölen bir eş, zorluklarla geçen
hapis yılları derken geriye kalan en güzel şeydi oğlu Deniz, onun kıymetlisiydi.
“Ona bir oda ver baba, bir evi
Bir babanın ağzından çıkan bu sözler bütün
olsun...”
salonu birden etkisi altına aldı. Son birkaç günü
kaldığını bilerek; en değerlisini, oğlunu babasına
“Peki sen hiç bir çocuğun
emanet ederken sarf edilen bu sözler duygusal
büyüyeceğini görememek ne
anlamda derin bir iz bıraktı bende, adeta
demek bunu bildin mi? hafızama kazındı.
Hiç bilir misin bu duyguyu?
Hastalığın çirkin yüzünün açığa çıkmasıyla artık
Hayat devam edecek, birileri yeni
hastaneye yatan Sadık’ı avutan baba yüreği
kitaplar yazacak
şunları söylemişti :
okuyamayacaksın, yeni filmler “Bide şey dedin keşke beni görmeyeydi böyle
çekilecek izleyemeyeceksin, yatakta.. Korkma... Evlatlar babalarını hep
hatırlamak istedikleri gibi hatırlarlar ...” Bunu
sevdiğin bir şarkıyı bir daha
uzunca bir süre düşünmüştüm ve sahiden ben de
dinlemek isterken
babamla geçen güzel zamanlarımı hatırlıyordum.
dinleyemeyeceksin... Bunlar kolay
Belki de büyük babamı hüzünlendiren şey
alışır insan; ama onu büyürken babasından geriye kalan hatırlamak istediği
izleyememek, yanında anılarıydı. Peki ya babalar ve evlatları arasındaki
ilişki filmdeki gibi mesafeli mi olmalıydı? Eskiden
olamamak, ilk kız arkadaşını
gerçekten böyle bir mesafenin varlığı yüzünden
göremeyecek olmak…”
türlü sıkıntılar yaşandığını babamın kendi
çocukluğuyla ilgili bir anekdotu ile daha iyi
anlamıştım. Kendi babasının onu çok sevdiğini
ama yeterince bu sevgiyi gösteremediğini anlayan
babam küçük bir çocukken kendi kendine söz
vermiş, çocuğuna sevgisini belli etmeye ve onunla
daha çok vakit geçirmeye yemin etmiş. İşte bu
yüzden babamla olan ilişkimle pek benzer
olmayan bir baba-­‐oğul ilişkisini konu alan bu film
daha çok ilgimi çekti.Açaydım kollarımı iki yana gitme diyeydim... Benim yüzümden…
Belki de en unutulmaz sahneydi bu feryat sahnesi. Bir babanın pişmanlığının dışa
vurduğu, kaybetmenin vermiş olduğu acıyla ağızdan çıkan bu sözler… Fonda
çalan etkileyici müzik… Bu sahneyi akıllara kazıyan ve bende hayranlık uyandıran
Çetin Tekindor, Şerif Sezer, Yetkin Dikinciler gibi usta oyuncuların duyguyu
bizlere başarıyla geçirebilmeleri… İşte bütün bunlar beyaz perdede tek tek
ahenkle birleşirken seyircinin gözlerinden yaşlar boşandı. Sanki herkes orda,
filmin içinde gibiydi. Kaybedilense bizden biriydi.
Filmden çıktıktan sonra beni en çok etkileyen şeyin ne olduğu hakkında
düşünüp durdum. Ve sonra anladım ki aslında bütün bu duygusallığın arasına
serpiştirilmiş mesajlardı beni çeken. Çünkü kendime sorular sormuştum.
Verdiğim cevaplarsa gerçekten kendimi tanımama yardımcı olmuş ve aslında
filmdeki bütün karakterleri daha iyi anlamamı sağlamıştı. Sahiden ben
büyüdükçe hayallerim küçülmüş müydü? Beni ben yapan şey neydi? Kendi
istediğim hayatı yaşamaktan hiç pişmanlık duyacak mıydım? Gerçekten eskiye
dair hatırlamak istediğim şeyler güzel anılarım mıydı?
(Alıntılar filmdeki repliklerdir.)
Bengisu Delibalta
21302089",,,,
8455,Yusuf Duyar,,"Var olmak. Bulunduğumuz evrendeki diğer bütün varlıklar gibi, kocaman bir boşluğun içinde
ufak da olsa bir yer kaplamak. Sadece yer kaplamaktan daha mühim nokta ise bütün bu var olanlara
hükmeden, onları kullanan ve hatta onları tüketecek kadar güçlü olan bir insan olarak var olmak.
Aslına baktığımız zaman bütün bu güç, kudret ve hatta üstünlük, sadece bir noktaya kadar geçerlidir.
Çok ince bir çizgiyle ayrılmıştır insan olabilmek veya sadece bu evrendeki bir nokta gibi hayat sürmek.
Yani, cehalet denen kavramı yenebilmek ya da diğer varlıklardan hiçbir farkımız kalmadan
yaşadığımızı zannetmek. Cehaleti yenmek dediysem de öyle üniversiteler bitirmek kitapları yalayıp
yutmak değil kastım. Düşünebilmeyi öğrenmek, vicdanın ve merhametin biz insanların birer parçası
olduğunun farkına varmak ve ona göre yaşamak. Sefaletin, hor görülmenin ve insanların hayatlarının
çalınmasının karşısında asırlık bir çınar ağacı gibi dimdik durabilmek. Sevgili okur, yaşadıklarımla ve
içimde birikmiş bütün hislerin yansımalarıyla benim gözümdeki cehalet ve merhamet olgularını
Merhamet kitabının ışığında sizlere anlatacağım.
Cehaleti hissettiğim her dakika, yağmur bulutları ile kaplanmış kapkara bir gökyüzünün
altında yaprakları birer birer dökülmüş bir ağaç gibi kupkuru bir üzüntü kalbimi sarmaya başlıyor.
Duygularından asla ayrı tutamayacağımız insan oğlunun yapmasına ihtimal dahi vermeyeceğimiz
şeylerin apaçık bir şekilde karşımızda durması bizi insan olmaktan bile utandırabiliyor. Kız çocuklarının
diri diri gömüldüğünü, insanların zorla köleleştirildiklerini, insan hayatının bir hiç gibi görülüp,
özgürlüğün hiçbir anlam ifade etmediği zamanların yaşanmış olduğunu bilmek bile cehaletin nasıl bir
karabasan gibi insanların üzerine çöküp bütün değerleri, hakları, düşünceleri ve hatta insanlığı yok
ettiğini fark etmek için yetiyor. İşte bu yüzden, ne zaman bir cehalet kokusu alsam bütün varlığımla o
cehaletin önüne geçmeyi kendim için bir görev olarak görüyorum. Bir hafta önce yaşadığım bir olayda
tam bu konuya parmak basıyor. Akşam karanlığının çöktüğü bir vakitte evime gitmek için yolda
giderken orta yaşlarda bir adamın küçücük bir çocuğa, sadece “Ayakkabını temizleyeyim mi abi?”
sorusundan dolayı aşağılayıcı bir şekilde bağırması ve onlarca insanın arasında o çocuğu böylesine hor
görmesi adeta insanlığımdan utanmama sebep olmuştu. Cehalet ilk defa bu kadar karşımdaydı ve ben
o anda öyle bir adamla aynı havayı soluduğum için kendimi pişman hissetmiştim. Bütün bu hislerin ve
üzüntülerin olduğu bu dünyada biraz olsun cehaletin sonlanacağına olan inancımızı Toni Morrison
bize adeta ders verir nitelikteki bu cümlelerle yerine getiriyor; “Cennette zaman sonsuzdu. Hayal
edin. Hastalık yok. Asla. Acı yok. Gözyaşı yok. Ölümde yok.” (106) Yani, hâlâ dünyanın bir cennete
dönüşmesi gerektiğini, cennetin güzelliklerini ve böylesine güzelliklere sahip olunca adeta
sonsuzluğun içinde olabileceğimizi gösteriyor bize.
Dünyanın böylesine güzel bir hâl almasını sağlamanın, cehaletin olabildiğince ortadan
kalkmasının en temel gerekliliği ise merhamettir. Burada ki merhamet kavramı affetmek anlamında
değil, zira bir insan başka birinin elinden olmayan sebeplerden dolayı yaptıklarını affetme hakkına
sahip değildir. Burada ki merhamet kavramında yansıtmak istediğim insanı insan kılan en güzel, en saf
sevgiye ve iyi niyete sahip olabilmek. Merhamet gibi vicdanında temellerinden olan bu hislerin, ne
zaman ortaya çıksa adeta karanlık gecenin sonrasında gelen güneş gibi bütün kötülükleri ortadan
kaldırdığına inanıyorum. Belki de her dara düştüğümde umudumu kazanmamı sağlayan duyguların bu
duygularla paralel olması beni bu inanca itiyor ama ne zaman baksam dünyanın acımasız taraflarına,
sevginin ve merhametin olmadığını fark ederek aslında doğru yolda olduğumu düşünüyor ve cahilliği
kırmak için yapılabilecek en güzel şeyi yapmaya çalıştığımı düşünüyorum. Adeta uçan bir balonun
içerisinde yükselmek için atılan yükler gibi, cehaletimizden ne kadar kurtulursak yani ne kadar
merhametli olursak insanlık olarak o kadar yukarılara çıkar ve dünyada ki bu cahiliyetin doğurduğu
acımasız sonuçların önüne bir nebze de olsa geçebiliriz. Aksi takdirde cehaletin doğurduğu her
ölümde, her ezilmede ve ihlal edilen her özgürlükte bizlerinde parmağının olması durumuyla karşıkarşıya kalarak bütün değer ve inançlarımızı çiğnemiz ve ne olarak var olduğumuzu unutmuş oluruz.
Yani, varlığımızı, neden ve nasıl bu dünyada olduğumuzu unutmamız demek merhametimizi,
sevgimizi ve en önemlisi insanlığımızı kaybetmemiz demektir.
İnsan olmanın böylesine derin ve önemli bir kavram olduğunun farkına varmak ve bu
kavramın katili olan cehaletin sonuçlarını böylesine görmek bir insanın merhameti anlamasına, iyi
niyetin ve sevginin önemine varmasına sebep oluyor. Diğer bir deyişle, bu evrende sadece yer
kaplamaktan öteye yapılması gereken şeyler olduğunu ve bu şeylerin yaşadığımız evreni bir cennet
gibi güzel kılmakla bir cehennem gibi kül etmek arasındaki seçimi bize yaptırıyor. Bu noktada
unutulmaması gereken husus ise değeri milyon dolarlarla ölçülen o kıymetli elmasların bile asla bir
insanın gözyaşından bile daha değerli olmayacağıdır. Bu hususun farkına vardığımız zaman sevgimiz
ve merhametimiz ile cehaletin önüne geçmek ve insanlığın o değerlerini korumak yegâne gayemiz
olacaktır.
Morrison, Toni. Merhamet. Çev. Zeynep Heyzen Ateş. İstanbul. Sel Yayıncılık. 2015. Baskı",,,,
8580,"LEZİZ AYRINTILAR, TESADÜFLER VE ÇOCUK KALMAYA MAHKUM ERKEKLER",,"inanç durumuna kendimi kaptırmaktan alı koyamasam da “acaba?” sorusunu da kendime sormadan
edemiyorum; bu kadarı da fazla düşüncesinden ileri geliyor ilginç ayrıntıları ve tesadüfleri
anlamlandırma çabası. Hala ilk insanlardan aldığımız genler iş başında demek ki: onlar da her doğal
afeti ya da doğa olayını bir tanrının verdiği ceza ya da ödül ile açıklamaya çalışıyorlardı zira. Neyse, bu
konuda yaşadığım ve unutmadığım bir olay da gerçekten çok mutsuz olduğum bir dönemde gelmişti
başıma. Canım gereğinden fazla sıkkındı, abartılı bir mutsuzluk yaşıyordum ve saat erken olmasına
rağmen bir bira içmek için bir bara girdim. Masanın birisine oturup garsonun benimle ilgilenmesini
beklerken masada duran menüyü aldım elime. Garson gelene kadar zaman geçirmek istiyordum, bu
yüzden menü ile ilgilenmeye başladım. O sırada gördüm beni bir anda iyileştiren sözü: “Mutsuz
olmayı ve kötümserliği, mutlu günlere saklayalım.” Devamını kendim getirmiştim: çünkü şu an zaten
her şey berbat. Bir de üstüne karamsar düşünceler üretmek iyice kötü ediyor insanı. İlaç gibi gelmişti
o söz bana. O gün kendime hep tekrarladım bu sözü ve hayata gerçekten de daha farklı bakmaya
başladım.
Kitapçıda, mutsuzluk zamanlarında mutluluk ismi ile yayınlanan Wilhelm Genazino kitabını
gördüğümde bu kitaba kayıtsız kalamadım bu nedenle. Bar menüsündeki alıntıdan, kitabın
çevirmeninin haberi olduğuna, çevirmenle ortak bir duyguyu paylaştığımıza inanmak istedim. Belki
yazarla da paylaşıyordum, bunu öğrenmek için kitabı okumalıydım ve bingo! Bu adam bendim.
Gerhard’da kendi yansımamı gördüm gerçekten de. İleride ne olacak bilmiyorum fakat belki de
mezun olacağım bir alanda değil, ilgisiz bir alanda çalışacaktım aynı Gerghard gibi. Çünkü Gerghard ve
herkes gibi benim de para kazanmam gerekecekti. Bunu şu an bilmemiz zor,biraz Gerhard’ın Traudel
ile ilişkisine dair yazmak istiyorum.
Bir insanla ilişki yaşamaya başladığınız o ilk haftaların mutluluğunun bedelini ödüyoruz sanki
ilerleyen süreçte. Sanki ilişkiler tanrısı bize fazla mutlu olduğumuz için bir ceza kesiyor ve en
nihayetinde kendimizi nereye dayayacağımızı bilemediğimiz bir kaya ile baş başa buluyoruz. Kadın ve
erkek doğasının birbirinden farklı olmasından kaynaklanıyor birçok şey elbette fakat sadece bu
sebeple yetinmek istemiyorum ben, erkeklerin sorumluluktan inatla ve ısrarla kaçmasının da bir
sebebi olmalı. Kadınların, erkeklerden sürekli yeni bir sorumluluk talep etmesinin de bir sebebi
olmalı.
Traudel’in çocuk sahibi olmak istemesi ve evlilik düşü karşısında Gerhard’ın durumunu az çok
anlıyorum. Traudel, şu anki konumu ile Gerhard için ellerini ısıttığı bir ateş. Nihai olarak kadın onca
yaşanmışlığın bedeli olarak Gerhard’ın o ateşe kendisini bırakmasını ve birlikte yanmayı talep ediyor.
Her erkek gibi Gerhard da yanan ateşte elini ısıtmakla yetinmeyi seçmek istiyor, kaçıyor kendisini
ateşe atmaktan. Traudel’in ruhu ise alev alev ve tek başına yanmak istemiyor. Bu durumu ben kadın
açısından bir gelecek kaygısı olarak görüyorum. Çocuk istemesi de bundan kaynaklanıyor. İlkokulda da
böyleydi sınıfın kızları. Sorumluluk almak konusunda doğuştan gelen yatkınlıkları öğretmenin verdiği
bütün ödevleri yapmalarını kolaylaştırıyordu. Erkekleri ise iteklemeniz gerekirdi. İteklemezseniz
başarısız olurlardı. Sonunda, kızlar ödevlerini kendileri yapardı. Ben ve diğer erkekler ise
annelerimizin yardımına başvurur, onların iteklemesi ile yapardık ödevlerimizi.Böyle düşününce, yaşımız kaç olursa olsun bazı durumların hiçbir zaman değişmeyeceğini
düşünüyorum. Bir erkeğin arkasındaki gizli dayanak olmak kadınların kaderi gibi, kadınlara borçlu
oldukları hayatlarıyla caka satmak da her erkeğin çocuksu sahtekarlığı. Fakat bu tarz tatsız konuları
daha tatlı zamanlara saklamakta fayda görüyorum şu an. Ayrıntılardaki mutlulukla yetinmeye
çalışarak, üzerime bir sorumluluk yükleyeceğinden korktuğum bu düşünceden sıyrılıyorum hemen.
Gerhard gibi, kurnazca ve çocukça. Biz erkekler, ölene kadar çocuk kalmaya mahkum olan canlılarız.
Daha iyi anlıyorum bunu gün geçtikçe.
Murat Yiğit Şenel
Kaynak: Wilhelm GENAZİNO / Mutsuzluk Zamanlarında Mutluluk",,,,
6067,Beliz Güngör,,"KÖTÜLÜK GENİ
İyilik yapmanın bir sürü sonucu
varken insan neden kötülüğü seçebilir?
Bundan ne gibi bir getiri elde edebilir?
Birini kahkahalara boğabilecek, onu
çok mutlu edebilecekken neden
ağlatma yolunu seçerki insan? Ya da
birine yardım edip sorununa çare
bulabilecekken neden onun işine engel
olur? Bazen gerçekten insanların bazı
hareketleri neden yaptıkları sorusuna,
saatlerce düşünsemde, bir cevap
bulamıyorum. Çevremdeki insanları bir
kalıba sokmak gibi değil de daha mutlu
ve sağlıklı anlar yaşayabilmek adına
tanıştığım herkese iyi ya da kötü
kalıbına sokup ona göre ilişkime yön
vermeyi tercih ediyorum. Tabiki bu
önyargı olarak adlandırılabilir ama
insanların içindeki iyiliğin ve kötülüğün
bakışlarından bile anlaşılabildiğine
inanıyorum. “Belki başka bir şey
Luisa Bianchin Shot - Billy Kidd
düşünüyordur.” ya da “Kötü bir şey
yaşamıştır, aklı oradadır.” gibi karşıt
argümanlar kurabilirsiniz bu tezime fakat önyargıyla yaklaşmış olabilceğimi ve
yanılabileceğimi hesaba katarak yolumu çiziyorum.
Gözler kalbin aynasıdır demiş atalarımız. Fakat kurtlu elma gibi dışarıdan ağız
sulandırıcı güzellikteki bir elma, içine bakınca nasıl mide bulandırıcı olabiliyorsa,
insanlarda gizlemeye çalışabilir içindeki kötülüğü. İşte bu yüzden sadece bakışlar
değil bu kalıba sokan insanı beden dili de oldukça etkili bu tespiti
gerçekleştirmemde. Zamanla, insan tanıdıkça, gelişen bir özellik sanırım bu.
İnsanların hareketleriyle davranışlarına dikkat ettikçe insan sarrafı oluyorsun. Bu
biraz kitabın kapağına bakıp okumaktan vazgeçmek gibi oluyor her zaman
çalışmıyor elbette ama Beden dili ele veriyor insanoğlunu. Kelimeleriyle bastırmaya
çalışsa da insan içindeki canavarı içinde bir canavar var ise hareketleriyle belli
ediyor kendisini. “Lie to Me” adlı gerçeğe dayandırılarak yapılan dizideki psikolog
insanların jest ve mimiklerinden yalan söyleyip söylemediğini anlayabiliyordu.
Gerçekten bu tip makaleleri okuduğumda da anladım ki insan karşısındakini
kandırdığını düşünürken ancak kendisini kandırabiliyor. Aynı anda bir çok şeyi
kontrol etmek, hem mimikleri hem söylediklerini hem de el kol hareketlerini, insanbeyni için ayarlaması zor bir eylem olduğu için bir şekilde içindeki gerçek kendini su
üstüne çıkarıyor.
Kimi zaman insanlar bu iyilik ve kötülük yapma durumunu meleğin veya
şeytanın sesini dinlemek olarak değerlendirsede bence durum bizim
anlamlandırmaya çalıştığımızdan çok daha farklı. Çevresel faktörler, genler ve
deneyimlerin etkisiyle insanın karar verme mekanizmasını oluşturduğunu
düşünecek olursak kararı verme aşamasında bir şeyler yanlış çalışıyor olmalı ki
yanlış yola sürüklensin insan. Kötü davranışlarının düşünme mekanizmasının diğer
insanlardan farklı çalışması olduğunu düşünecek olursak amacına ulaşmak için her
yolu mübah görme, kendi egolarını korumak adına etrafa saldırma ve başkalarının
duygularına duyarsız olma gibi yanlış düşünceler içinde olmalı bu tip düşüncelere
sahip olan insan. İyiliğin getirdiği haz gibi kafası yanlış çalışan insanlarda da
kendisine, başkasına, çevresine zarar verince bir haz alıyor olmalı ki onu bu
davranışa iteklesin. “Kötülük yapan kötülük bulur.” derdi annem çocukken hep bana
belki de küçükken bu cümleyi duyamamışlardır içindeki canavarı besleyen bu
insanlar ya da iyiliğe yönelten, insanın vicdan duygusunu kuvvetlendiren en büyük
etkenlerden biri olan dini inançlara sahip olmayabilirler bu “niyeti bozuk” insanlar.
Kötülük yapan insanlara bu kadar yüklenirken sen çok mu iyisin diyecek
olabilirsiniz tabi. Bozuk saat bile günde iki kez doğruyu gösterebiliyorken, kimsenin
salt iyi ya da salt kötü olabilceğine inanmıyorum. Belki bir süreliğine içindeki kötüyü
gizleyip ‘mış gibi’ yapabilir. İnsanları yargılamanın ve kalıplara sokmanın da çok da
doğru bir davranış olduğunu düşünmüyorum aslında ama son zamanlarda şahit
olduğum, duyduğum bencilce, art niyetli düşünceler ve hareketler beni böyle
düşünmeye daha çok itti. İnsanların bireyselleşip, yalnızlaşmasından empati
duygusunu kaybedip birbirini anlamak için çaba göstermemesi gözüktüğü kadar
masum sonuçlar doğurmuyor. Bütün insan ırkı olarak yüz yıllar alacak yeni bir genin
oluşmasına zemin hazırlıyoruz. Bu yeni genin adı da kötülük. Şuan nasıl
kahverengi veya mavi gözlü geniyle doğabiliyorsak bundan belki yüz bin belki de
dokuz yüz bin yıl sonra insanlar iyilik ya da kötülük geniyle doğacak. Tabii insanoğlu
her geçen gün akıl almaz derece de artan kötülükleriyle kendi kendinin sonunu
getirmezse.
KAYNAKÇA
Kidd, Billy. “Selected Portraits: Women ” 22 Mart 2016 tarihinde erişildi. https://
www.billy-kidd.com/luisa-bianchin/qyzzutvyzo8o5i73u94pp6e0i619v8.",,,,
3470,SİHİR CESARETTE,,"Kötülükleri yok ederdim!” diye cevap vermiştir. Yıllar geçtikçe de bu hayal yerini hep daha küçüklerine
bırakır. Dünyayı ben mi kurtaracağım edasıyla, belki de, hayallerimizi daha bencilce kurmaya başlarız.
Bir bakmışız, dünya barışı, dünyayı gezmeye dönmüş, amacımız sadece etrafımızda kötülüklerden uzak
kalarak hayatta kalmak olmuş. Kariyer planları, aile kurma isteği, nasıl daha çok para biriktiririm derken
elimizdeki sihirli değneğin ucu çok başka şeylere yönelmiş. Neden küçükken korkusuzca tüm dünyayı
değiştirmek isteyen biz, büyüdükçe bu kadar kısıtlı hayallere sahip oluyoruz?
Bu sorunun yanıtını hep artan sorumluluklar ve hayatın insanları yorması olarak düşünürdüm. Daha
kendi hayatımızı tam olarak düzene sokamıyorken, maddi, psikolojik, fiziksel birçok sıkıntı içinde kişisel
hedeflerimizi bile gerçekleştirmekte güçlük çekiyorken nasıl dünyayı değiştirebiliriz ki diyordum. Bu
yaz, Malala’nın kendi yaşamının öyküsünü anlattığı kitabı okuyunca fark ettim ki “hayat”ı hep bahane
etmişiz. Sorumlulukların fazla olması değil, cesaretimizin az olması bizi asıl duraksatan şeymiş.
Cesur olun. Girişken olun. Risk alın. Hata yapmaktan korkmayın.
Hepimiz hayatımız boyunca bu sözleri duyduk birilerinden. Aldığımız diğer her tavsiye gibi, bunu da ne
kadar uyguladık: ben kendi adıma yanıt vereyim, çok az. Henüz on sekiz yaşında bile değilim ama daha
yeni bir hobiye bile başlarken tereddüt ediyorum. Okul kulüplerine bile çoğunlukla arkadaşlarımın
cesaretlendirmesiyle girdim. Şu ana kadar aldığım en büyük risk, bir haftalığına Almanya’da
tanımadığım bir ailenin yanında kalmak oldu, o da Almanca’yı gerçekten çok sevdiğimden ve bu
deneyimi mutlaka yaşamam gerektiğini düşündüğümden.
Bu yüzden “Ben Malala”’yı okurken, Malala’nın başardıklarını gördüğümde, ben daha doğru düzgün
kendim için bile harekete geçemezken, bu kız nasıl oluyor da benden çok daha az imkana sahipken,
kafamda canlandırırken bile güçlük çektiğim o ortamda sürekli korku ve tehdit içinde yaşamaya maruz
kalırken bu kadar cesur olabiliyor diye düşündüm. Taliban’ın en ufak bir kuralın bozulmasıyla bile
insanları öldürdüğünü bilmesine karşın, kızların okula gitmesinin yasaklandığında kararlı bir şekilde
gizlice okula gitmesi, bana Malala’nın hayatımda gördüğüm en cesur insan olduğunu gösterdi. Aslında
her eline sihirli değnek verilen çocuk gibi, onun da büyük bir hayali var, dünyadaki tüm çocukların aynı
seviyede ve kaliteli bir eğitim almasını sağlamak. Onun diğerlerinden farkı bu hayali gerçekleştirebilmek
için gereken cesareti bizim aksimize kaybetmemiş olmaması. Şehrinin neredeyse tamamı enkaz olmuş
küçük bir kız, her an öldürülebileceğinin bilincinde olarak, eğitimine her durumda devam edeceğini
söylüyor ve en sonunda insanların çocukların eğitimi için bağış yapabileceği bir platform kurarak
hayaline ulaşmak için büyük bir adım atıyor. Cesaret ve kararlılıkla en çaresiz görülen durumlarda bile
hayallerimize ulaşabileceğimizin en büyük örneği Malala.
Her ne kadar hayat bizi zorluyormuş, üstümüzde çok yük varmış gibi görünse de, bunlar
hayallerimizden kaçmak için bulduğumuz kolay çıkışlardan başka bir şey değil. Çocukken verdiğimiz o
sözleri tutmak aslında hepimizin bir görevi çünkü ne kadar zor durumda olduğumuzu düşünürsek
düşünelim, mutlaka bir yerlerde bizden daha kötü durumlarda olan, yardıma gerçekten ihtiyaçları olan
insanlar var ve belki de sırf biz yeterince cesur davranmıyoruz diye onlar öylece yaşamlarını devam
ettirmeye çalışıyorlar. Bu yüzden hepimiz bize sunulan sihirli değnekleri sanki ilk kez “o” soruyu
yanıtlıyormuş gibi, korkusuzca, başarmak istediklerimizin zorluklarına değil, sonucuna odaklanarak
kullanmalıyız.KAYNAKÇA
Yusufzay, Malala ve Christina Lamb. Ben Malala. Çev., Doğan Yılmaz. İstanbul: Epsilon Yayınları: 2016.",,,,
7894,Hüseyin Yenilmez,,"Hızla akıp giden ve bu hızlı akışa bir türlü müdahale edemediğimiz, istediğimiz şekilde
yön veremediğimiz hayatlarımız karşısında, biz “y kuşağı” olarak isimlendirilen bireyler, bu
durumun nasıl gerçekleştiğini anlayamadan bir bakıyoruz ki çoktan yaşlanmış olarak görüyoruz
kendimizi aynada. Hayatı yaşama şeklimiz, bizlere her gün bir yenisi sunulan, sürekli olarak
takip etmemiz gereken, kendi irademizden bizleri soyutlayan bir yaşam beklentisi ve bu
beklentiyi karşılamak için çalıştığımız şekillerimiz bunun en büyük müsebbibi. Bizlerin
ömürleri, bir başkasının bizler için uygun gördüğü şekildeki yaşama ayak uydurmaya çalışarak
geçiyor. Bizleri günden güne yıpratmaktan başka işe yaramıyor bu şekilde sürdürülen yaşam
ne yazık ki. En çok da insanların, çalışmaya başladıklarında yani meslek hayatlarına
atıldıklarında bu gibi hisleri yoğunlaşıyor. İnsanlar en fazla, bu zaman diliminde kendilerini
yıpratıyorlar ya da yıpratılıyorlar.
Günümüzde, insanlar hep en çok kazancı elde edecekleri işlerde çalışmanın peşindeler.
Okul hayatı da bu nedenle oldukça stresli bir zaman dilimi olmaya başladı. Hâlbuki insan
hayatında, en güzel yılları olarak hatırlamalı öğrencilik yıllarını. Hemen hemen bütün insanlar
artık, maddi anlamda en çok hangi işte tatmin olacaklarsa o yöne rotalarını çeviriyorlar. Hayatta
ne yapmak istiyorum, bana hangi meslek uygun, başkalarının fikirlerinden bağımsız şekilde
ben nerede ne yapıyorken mutlu olacağım gibi soruları kimse düşünmüyor. Düşünseler bile bu
sorulara isteklerini karşılayacak şekilde değil, yine maddi kaygılarla cevap veriyorlar. Bunun
nedeni, günümüzün sistemi kuşkusuz. Bir kimse eğer işini yapıyor ve çalıştığı yere maddi katkı
sağlanmasını kolaylaştırıyorsa onun manevi açıdan da tatmin olması gerekliliği düşünülmüyor
bile. Bundan dolayı da insanlar, henüz öğrenciyken yalnızca maddi tatmin odaklı düşünüyorlar.
Çalışma hayatında çok kazanma isteği, meslek seçimi öncesinde tercih edilen okulların
da bu amaca uygun şekilde belirlenmesine sebep oluyor. Bu şekilde sürdürülen yaşam şekli,
Philip Roscoe’nun Harcıyorum Öyleyse Varım adlı kitabında bahsettiği üzere, insanların etik
açıdan insani özelliklerinden feragat edip kendi kişiliklerine aykırı davranabilecekleri
durumları meydana getirebiliyor. Örneğin bir kimseden patronu bir işte kazanç sağlamak
uğruna ondan çıkarlarına uygun olacağı için kötülük yapmasını istese ve bu çalışanın kişiliğine
aykırı bir durum olsa dahi onun bunu kabul etmesi böyle bir durumdur. Bu gibi durumlar da
toplum hayatında yozlaşmalara neden olmakta. İnsanlığa dair iyi özellikleri harcamadanzenginleşmek mümkün değil midir? Bugün yaşadığımız dünya, maalesef, insanların ne kadar
kazanıp, ne kadar harcadıklarına bakılıp o kadar insan olarak düşünüldükleri bir dünya.
Maddi kaygılardan meydana çıkan bu sorunlar yüzünden var olan düzene inkâr
edemiyoruz. Daha da kötüsü öyle bir ruh haline büründürülüyoruz ki, sanki karşı koysak bile
hiçbir işe yaramayacağını tüm benliğimizle hissediyoruz. Böyle hissetmemizi sağlamak için
çabalayanların karşımıza çıkardığı bir problem bu. Ne yapılırsa yapılsın sonuç değişmiyor ne
yazık ki. İnsanlar her geçen gün daha da tepkisiz hale geliyorlar ya da getiriliyorlar. Asıl sorun
ise, bu durumun normalmiş gibi düşündürülmesi. Zamanla insanlar, kelimenin tam anlamıyla
sindiriliyorlar. Ekonomik endişelerle meydana gelen sorunlar, insanların hayatlarını onlardan
bağımsızmış gibi yaşamalarına sebep oluyor. Bir diğer deyişle, insanların hayatlarının
merkezinden onları dışarı atıyor ve zamanla kendi yaşayışlarına müdahale edemeyecekleri bir
hale gelmelerine neden oluyor. Bu sebeple de birtakım problem insanların yaşamlarının tam
merkezine oturuyor ve yaşam gün geçtikçe içinden çıkılmaz, tat alınmaz bir soruna belki de bir
işkenceye dönüşüyor ne yazık ki.",,,,
8242,Dilara TUNCEL,,"Bir ev yanıyor Modern’de ve yakıyor onu seyredenleri. Ben de yandım ve yanarken derin bir uykudan
uyandım: güven uykusundan, güven huzurundan. Şimdi güvensizliğin vermiş olduğu uykusuzluğu çekiyorum.
Beyoğlu’nun dar bir sokağında kaybolmuş İstanbul Modern’i ararken ve ""o""nun sakin bakışlarından
medet umarken nasıl bilebilirdim ki bir resim ile bir fotoğrafın hayat felsefemde yer bulacağını? Ne planlar
kurmuştum kaoslu zihnimde önceki akşam. Galata, Pera, Aya Triada... Hepsi bizi bekliyordu, biz de kıvılcımı -
kalplerimizin buluştuğu anda ortaya çıkacak ve Modern’in en güzel köşesine kurulacak olan- bekliyorduk.
Bilmiyorduk, bu kıvılcım bizi yakacaktı.
“... İki şiddetli yangın karşılaşıp birleşince
Onları azdıran şeyleri de yakar tüketirler...”
(Shakespeare, 8)
Bizim yangınımız ve Modern’in yangını karşılaşıp birleşince ortada ne aşk kaldı ne sanat. İşte bu
yokluktu beni güvensizliğe iten. Aşk da bir çeşit sanat değil midir zaten? Peki bu durumda âşık sanatçı mıdır eser
mi? Demem o ki aşk mı âşığı yaratır, âşık mı aşkı yaratır? Kafamda bu deli sorular koşuşturmakta dursun, gelin
biz Ara Güler’in Modern’de yer bulan kelimelerine uğrayalım: “Yaşam size verilmiş boş bir filmdir. Her karesini
mükemmel bir biçimde doldurmaya çalışın.” Kaç karelik bir filmdir yaşam ve her karede var olmak zorunda
mıyız? Film yandığında bunun yükümlülüğü kimdedir? Karenin –varsa- sahibinde mi, filmi oynayanda mı?
Peki ya en yakıcı yangın hangisidir? Bir annenin evladını ebedî uykuya yollaması, sudan sebeple çıkan
bir savaşta umutların bombalanması, bir ülkeyi yöneten mecliste ehliyetsizlerin bulunması, bir genetik hastalığın
dermansızlığı, milyonların virüs tarafından eve kapatılması, adaletin bir türlü yerini bulamaması, aşk acısı, varoluş
sancısı... Yok yok, Beyoğlu yangını (1870): Bir semti baştan yaratan, küllerinden doğuran yangın yani hem yakıcı
hem yapıcı yangın. Müzedeki resmin bendeki etkisi böyleydi işte. Bir ev yanıyordu ve sanki benimdi o ev,
kalbimdi. Bir yandan zihnim hissettiklerimi anlamlandırmaya çalışıyordu diğer bir yandan “o”, bana kendimi daha
iyi tanımama fırsat veren karmaşık hisler tattırıyordu. “En beğendiğin resim hangisiydi?” diye sordu sergi
bitiminde. “Yangın” dedim, yalan söyledim. En beğendiğim resim Ara Güler’in fotoğraflarını incelediği sıradaki
haliydi, sevgimle zihin defterime çizdiğim.
Ara Güler “İstanbul fotoğrafçısı” olarak anılır, ben bu duruma hiç anlam veremedim. Çektiği
fotoğrafların çoğu İstanbul’dandı elbet ama açılar ve karelere sıkıştırılan acılar evrensel değil miydi? Keza onun
fotoğraflarından birinin kadrajına giren kız çocuğunun mezar başındaki bakışları beni bir hayli etkilemişti, suçlu
hissettirmişti. Çocuğun gözlerine daldıkça en derin okyanuslarda boğuluyordum sanki. Lanetlenmiş miydim ya
da delirmiş miydim? Dakikalarca incelediğim bu fotoğrafta kendimden bir parça bulabilmiş miydim? 18 ay olmuşve ben geçmişe dönüp o günü baştan yaşıyorum. Bu cümleler klavyemden döküldükçe fark ediyorum ki o kız
çocuğu benmişim. Evet, kendimi görmüşüm ben! Yüzünü hiç görmediğim dedemin mezarının başında ağlayan
küçük ben! Evet Dilara, sen. Sen ki, dedenin baş ucundaki dikenlere kızan, taşların arasında dolaşan kertenkeleden
korkan, çam ağacından düşen iğne yapraklardan bunalan, suyu kesilmiş çeşmenin kırılmış fayanslarını
yapıştırmaya çalışan masum çocuksun. Ara Güler’e bu hatıraları canlandırmama vesile olduğu için minnettarım.
23 Ağustos 2019 günü, şu an bu cümleleri yazmıyor olsaydım hayatımın en anlamlı günü olabilirdi ama
anlamlı bir günü ikinci defa yaşamak daha da anlam katmaz mı hayata? Sonuç olarak bizim yangınımız susuz
bıraktı aşkımı ama Modern’deki yangın ruhumun kurumuş toprağını bir güzel sulamıştı. Ara Güler çektiği siyah
beyaz bir fotoğrafla bana çok şey kattı. “O” ise benden sevgim ve küllerim dâhil çok şey aldı. Böylece Beyoğlu,
İstanbul’un en mistik semti olmaya hak kazandı.
KAYNAKÇA
Shakespeare William. Huysuz Kız. Çev., Bülent Bozkurt. İstanbul: Remzi Kitabevi, 1997.
Bayrakoğlu, Ramazan. Yangın. 2010. Modern Sanat Müzesi. İstanbul.
Güler, Ara. Ortaköy’deki Şeyhülislam Yahya Efendi Mezarlığında Mezar Taşları Arasında Ot Toplayan Ana Kız.
1985. Modern Sanat Müzesi. İstanbul.",,,,
107,Duru Değimli,,"Hayaller ve Zehirli Otlar
Kraliyet Cemiyeti’nin başkanı “Havadan daha ağır bir nesnenin uçması mümkün değildir.”
demiş olsa da mümkündür; uçtular, uçuyorlar ve uçacaklar.
Araba üretimi için kredi vermeyen bir banka müdürü “Atlar her zaman kullanılacaktır. Otomobil ise
ancak geçici bir moda olabilir.” demiş. Ne kadar güzel demiş olsa da otomobil hala geçmeyen bir
moda, değil mi?
“IBM”in başkanı “Dünya piyasası beş bilgisayardan fazlasını kaldıramaz.”, “20th Century Fox”un
başkanı ise “Televizyon en geç altı ay içinde piyasadan silinecektir. İnsanlar her akşam böyle bir
kutuya bakmak istemez.” dediği halde bugün her evde en az bir televizyon, en az bir bilgisayar var.
Bazıları düşünüyor, düşlüyor; diğerleri ise olmaz diyor. Peki niye olmaz, yapamazsın diyorlar?
Herhalde, insanlar bu konuda da ikiye ayrılıyor; hayalperestler ve korkaklar olarak. Hayalperest
dediğime bakmayın siz, ben öyle her anını sadece hayal kurarak, harekete geçmeden yatarak
geçirenleri kastetmiyorum. Benim hayalperestlerim yaratıcılığın bilimde, hatta sadece bilimde de
değil; hayatın ta kendisinde, elzem olduğunu bilen, yarını şekillendirmek için bugüne takılı kalmamak
gerektiğinin ayırdında olan ve en önemlisi de hayallerini gerçekleriyle yoğurabilenler.
Çağlar boyu birçok hayalperest gelmiş geçmiş ki bugün olduğumuz yerlere gelebilmişiz biz.
Peki ama ya hayallerini gerçekleştiremeden vazgeçirilenler… İşte burada bence bir de onları
vazgeçirenlere, yani korkaklara dönüp bakmalıyız. Hayalperestlere bakınca, aldıkları risklere ve
başardıklarına bakınca korkanları hiç ama hiç anlayamıyorum. Hayallerin getireceği başarıları görüp
bu riski neden alamaz ki insan? Yani en kötü ne olabilir ki başaramazsak? Ucunda ölüm yok ya. Bu
durumu bir de korkaklardan duymak gerekirse burada Colonna’ya dönebiliriz. “İnsan olanaksız
umutlar besleyerek yaşadığı sürece zaten bir kaybedendir. Sonra bunun farkına vardığında da her şeyi
boş verirsin.” diyen Colonna’ya… Neresinden tutsam, nereden başlasam bilemiyorum; o kadar yanlış
geliyor ki bu düşünce bana. Ben yine de baştan başlamaya çalışayım. Öncelikle, olanaksız umut da
ne? Bu kadar sert çıkmış olsam da
şimdi düşünüyorum da… Gerçekten
de uçmak, hele de havadan ağır
nesnelerin uçması, bana da çok
olanaksız gelebilirdi. Veya yürürken;
yüzerken Dünya’nın kıyısından
düşmemek… Ama birileri, ne kadar
olanaksız görünse de bunları
düşündü, fark etti ve hayata geçirdi.
Kulağa zor geliyor diye vazgeçerek
ilerleyemezdik zaten. Ama
Colonna’nın karamsarlığı burada da
bitmiyor ki. Bu sözde
olanaksız umutlara kapılıp Howe, John. The Edge of the World. Alınan Tarih 05.03.2018
yaşayanların birer kaybeden
http://www.john-howe.com/portfolio/gallery/details.php?image_id=300
olduğunu da dile getiriyor.Kaybeden… Nedense çok takıntılıyız kazanmaya, kaybetmemeye. Aylar, yıllar geçtikçe
düzelmemiz gerekirken git gide artıyor kazanma tutkumuz ve elbette kaybetme korkumuz.
Düzelmediğimiz gibi, bir zehirli otun tüm ormanı zehirlemesi gibi, etrafımızı da kendimize
benzetiyoruz. Oysa en kötü ne olabilir ki? Ucunda ölüm yok ya... Daha önce de söyledim, biliyorum.
Ama o kadar çok seviyorum ki bu sözü, anlatamam. Her şeyi yapabileceğimizi düşündürmese de
denememiz gerektiğini bundan daha güzel anlatabilecek bir söz yok bence. Çünkü korkacak bir şey
yok, kaybedecek bir şey de yok zaten. Çünkü ömrümüz bir yarış değil, bu yüzden de kazanmak veya
kaybetmek yok aslında. Ne yazık ki böyle düşünemiyor; yarışmak, kazanmak ve hep kazanmak
istiyoruz. Hatta belki de bu kazanmak hırsıyla kirleniyor, en sonunda da “çocukça” işlere; hayal
kurmaya vakit bulamıyoruz ya da bulmak istemiyoruz. Hayal kurmaktan ve kaybetmekten korktukça
da ya kalıyoruz olduğumuz yerde ya da geri gidiyoruz, hayalperestleri de korkutarak, zehirleyerek.
Ezcümle, ucunda ölüm olmadıkça ne korkmaya ne de korkutmaya gerek var. Zaten kısa olan
ömrümüzü de bir yarışa çevirip hemen bitirmeden; durup hayal kurarak ve hatta bu hayalleri gerçeğe
dönüştürerek devam etmeliyiz bu yola. Hayallerimizin önüne geçmeye çalışanlar olsa da hayallerimizi
gerçeklerle yoğurabilmek dileğiyle…
Kaynakça
Eco, Umberto. Sıfır Sayı. Çev. Eren Yücesan Cendey. Doğan Kitap, 2015.
Howe, John. The Edge of the World. Alınan Tarih 05.03.2018.
http://www.john-howe.com/portfolio/gallery/details.php?image_id=300",,,,
3380,Arsal REHBER,,"Hayatta işler hep beklediğimiz gibi gitmez. Beklenmedik iyi ya da kötü olaylar her an
bizi bulabilir. Favori olduğun bir yarışmaya katılıp kazanamayabilir, sınava çok çalışıp da
beklediğimiz sonucu alamayabilir ya da en basitinden Suudi bir Kral İçin Hologram yayını
yapmayı sağlayabilecek bir cihazı satmaya çalışırken hayatınızın aşkını bulabilirsiniz! Eskiler
neye niyet neye kısmet demişler bu konuda.
Düşünüyorum da çok yakın bir zamana kadar ben de tam olarak “neye niyet neye
kısmet durumunun” içindeydim. Üniversite sınavları bitmiş Bilkent Üniversitesi’nde hukuk
öğrenimi göreceğim kesinleşmişti. Bilkent’in hazırlık sınavını geçebileceğimi
düşünmüyordum. Zaten geçmek konusunda da çok istekli değildim zira İngilizcemi yeterli
seviyede görmüyordum. Yeni gelen öğrenciler olduğumuz için bize oryantasyon programı
düzenlenmişti ve oryantasyonun son gününde büyük bir kutlama yapılacaktı. Tesadüfen bu
kutlama ile hazırlık atlama sınavımın sonucunun açıklanma saatleri aynıydı. Ben de hazırlık
okuyacağımdan son derece emin şekilde notların ilan edildiği siteyi açtığım an başımdan
kaynar sular dökülmüşe döndüm. Hakettiğim kurda başlayabilmek için elimden geleni
yapmıştım ve bu, hazırlığı atlamama sebep olmuştu. Bu durumdan çok büyük rahatsızlık
duyuyordum çünkü bütün yaz kendimi hazırlık okuyacağım fikrine hazırlamıştım. Öte yandan
bölüme başlamak istiyordum ve beni korkutan tek şey İngilizcemin dersleri anlamak için
yeterli seviyede olmayabileceğiydi. Parti boyunca bölümde de bu işleri halledebileceğimi,
sadece biraz çalışmam gerekeceğini ve aslında zaman kazandığımı tekrarladım durdum kendi
kendime. Eve geldiğimde bölümde olmanın güzelliğine kendimi tam ikna etmiştim ki ailem
hiçbir aileden beklenmeyecek şekilde hazırlık okumam konusunda ısrar etmeye başladı.
Sebepleri haklıydı. İngilizcemden emin olmadan bölümde çok zorlanacağımı düşünüyorlardı
ve hazırlık okumam için ellerinden geleni yapacaklarını söylüyorlardı. Bir gece için bu kadar
çok karar değişikliği fazlaydı ancak haklılıklarını da göz önünde bulundurarak sınavı
geçmeme rağmen bir dönem hazırlık sınıfına devam ettim. Hazırlık okumak kimileri için çok
can sıkıcı olsa da ben böyle bir şeyi tecrübe edebildiğim için çok şanslı olduğumu
düşünüyorum. Her ne kadar bunu yapabileceğime inanmasam da en başta niyetim bölüme
geçmekken, hazırlık okumam sayesinde çok güzel arkadaşlar edindim, hobilerime zaman
ayırdım ve İngilizcemi geliştirme fırsatı buldum. Dolayısıyla bir dönem hazırlık okumaya
karşı bu konu gündeme ilk geldiğinde takındığım sert tutumdan da utandım. Bazen
beklenmedik şeylerin olabileceğini tamamen gözardı etmiş ve kendimi boşuna üzmüştüm.
Oysa yapılması gereken, hesaba katmadıklarımın yaşanabileceğini kabul etmek ve bunlara
mümkün olduğunca çabuk uyum sağlamak, geçmişte yaşanmış değiştirilemeyecek şeylere
üzülmek yerine anı yaşamaktır. Bölüme başlayamadığıma üzülsem de bu konudaki tesellim
üzülme süremin kısa olması ve hızlıca uyum sağlayabilmem.
Ufkumuzu açmak böyle konularda çok büyük öneme sahip bence ve bunun için de
deneyimli insanların desteği alınmalı. Beklenmedik anlarda ne yapılacağını o sonucun
gerçekleşmesini bekleyen birinden ya da o sonucu yaşamış birinden daha iyi kim anlatabilir
-1-ki? Örneğin ben daha önce hazırlık okumamış biri olarak hazırlığın bana neler
katabileceğinden habersizdim. Dolayısıyla işe sadece İngilizce öğrenmek gözüyle
bakıyordum. Ancak anne babam ve hazırlık okuyan arkadaşlarımın deneyimleri bu aşamada
bana çok büyük destek oldu.
İşler beklendiği gibi gitmediğinde ister istemez herşeyin plana göre gittiği durumu
hayal ederim. Bunu içimi rahatlatmak için yaptığım inancındayım ancak gerçekçi de bir duruş
sergilerim bu tip hayallerimde. Örneğin o gün ailem sınavı geçtiğim için beni kutlasaydı ve
hazırlık okumamı teklif etmeseydi belki de bugün Bilkent’te tanıdığım kimseyi
tanıyamayacaktım, onlarla onca güzel anıya sahip olamayacaktım. Bunların yanısıra
üniversite sınavının öğrencilerin psikolojileri üzerine etkisi çok yıkıcı ve böyle ağır bir
temponun hemen ardından hukuk öğrenimi görmek ve dinlenmeye fırsat bulamamak da
büyük ihtimalle beni zorlayacaktı. Oysa bugün kendimi her anlamda böyle bir öğrenim
görmeye hazır hissediyorum. Bundan ötürü beklenmedik durumlarda bazen olayları akışına
bırakmak gerektiğini daha net kavradım. Tabii ki bu akış bir boşvermişlik değil, kontrollü ve
nereye yöneleceğim konusunda bunu deneyimlemiş insanların desteğini aldığım bir akış.
Kimi umulmadık durumlarda veya zamanı geldiğinde bakış açımızı değiştirip
beklenmeyenden korkmamak ve ona uygun davranmak mutluluğu bize altın tepside sunabilir.
Eggers, Dave. Kral İçin Hologram. Siren Yayınları, 2015.
-2-",,,,
5580,Elif İpek Çakar,,"Her insanın tanıdıkları hakkında kafasında oluşturdukları belli başlı düşünceleri bulunur. Bu
düşünceler genellikle birlikte geçirilen zaman içinde davranışların incelenmesi, bir duruma verilen
tepkiler ve bir olay hakkında o insanın sahip olduğu fikirleri öğrenme yollarıyla edinilir. Yani çoğunlukla
insanlar bir başkasını tanırken onda ne gördüklerini umursarlar. Fakat birinin aslında kim olduğu
sorgulandığında üç açıdan bu soruya cevap bulunması mümkündür. İnsan, evet, göründüğü gibi
algılanabilir; ama herkes dışarıya sunduğu haliyle kendisi olmayabilir de. Ya da insanın nasıl biri
olduğunu çok iyi bilmesine karşın aynaya baktığında kendisini farklı biri olarak görmek istemesi de
olağan. Bu durumlarda insanı; nasıl
göründüğü, aslında kim olduğu ve olmak
istediği kişi olarak üç parçaya bölebiliriz.
Hangisi olursa olsun insanın kendisini
bunlardan biriyle açıklayabilmesi, kendine
tamamen yabancılaşmış olmasından elbette
daha iyi değil midir?
Üç farklı durumdan herhangi biri
resme bakıldığında hissedilebilir; ancak
resimde kitabın aynadaki görüntüsü doğru
şekilde yansıtılmışken, ayna karşısında duran
adamın yüzünü ne kendisinin ne de resme
bakan kişilerin görememesi oldukça ilginç.
Bu resmi gördüğümde düşündüğüm ilk şey
kimi durumlarda insanın kendisinin bile
kendisini tanıyamaması, kendi benliğinden
uzaklaşıp en sonunda kaybolabileceğiydi. Bir
sanat eserinden herkes farklı birer anlam
çıkarabilir. Ben bu resmi incelediğimde
yukarıda bahsettiğim üç kavram ve
yabancılaşma durumunu, ressamın anlatmak
istediği olarak düşündüm.
Resim: La Reproduction Interdite (1937) – Réne Magritte
Bu düşüncelerden en önemlisi, belki bazen en ürkütücü olanı, insanın kendine yabancılaşmasıdır.
Kendine yabancılaşma, kimlik kaybı veya insanların kişiliksiz oluşu ya da aidiyet yoksunluğu şeklinde
açıklanabilir. Bu aidiyet yoksunluğu çoğunlukla uzaktan baktığını fark ettirir insanların yaşadıkları hayata.
Bir noktaya gelip gözlerini açar ve fark ederler o ana kadar yaşadıkları şeylerden de aslında sorumlu
olduklarını. Yaptıklarından keyif alamamakla yüzleşirler, bir nevi hisleri uyuşur. Bazen kahkahalarla
gülseler de gözlerinin içindeki gülümsemenin gri bir perdeden ileri gidememesidir insanın kendisineyabancılaşması. Hayatlarına sanki bir vitrin camındaki manken gibi bakarlar. Yabancılaşan birey,
neredeyse kendi varlığını bile hissetmeyecek ya da hissedemeyecek bir hale dönüşür. Yabancılaşmış
insan, yaşadığının bile sanki farkında değildir ve günlük aktivitelerini bir robotmuş gibi yapar. Bu durum,
hayatı tamamı ile tatsız bir hale getirir o insan için. Çünkü kendinden uzaklaşmak, kendine
yabancılaşmak başka birinin düşünceleriyle hareket etmeye başlamakla doğar. Bir başkasının aklını
kendisininkinin yerine koyan insan, eninde sonunda kendi fikirlerini üretemeyecek hale gelir. İşte bu
sebeple tatsızlaşır yaşamı.
Çevresindekilere, topluma ve kendisine yabancılaşan kişi, artık neredeyse hayattaki amacını da
bilmeyecek hale gelir. Yabancılaşma, bir başkasının düşüncelerini benimsemek, genel anlamda da
kendine ait olmayıp sisteme ait olmak demektir. Dış bir zihniyetin ona yapması ve yapmaması
gerekenleri söylemesiyle insan, yavaş yavaş birey olma bilincini kaybedip yaşamındaki amacını unutur
hale gelir. İnsan haklarının önemini unutur, birbirine saygı duymayı ve sevgi göstermeyi unutur,
duyarsızlıklara tepki vermenin en doğal hakkı olduğunu unutur. Yani kendine yabancılaşmak, insanın
sadece kendisine verdiği bir zarar değildir. Geniş çerçeveden bakıldığında tüm topluma zarar verebilme
yetkinliği olan ürkütücü bir durumdur.
Resimden etkilenen yazar Leopold von Sacher-Masoch resimle aynı adı taşıyan bir şiir yazmıştır.
Şiirdeki iki dize şu şekilde çevrilebilir.
Yalnızlığım öyle bir tablo çizer ki bu gece,
Aynadaki yansımam bile bana sırtını döndü.
Kaynaklar:
Resim: “La Reproduction Interdit” (1937) – Réne Magritte / Museum Boijmans Van Beuningen
Google görseller URL:
https://www.google.com.tr/search?q=la+reproduction+interdite&biw=1920&bih=943&source=lnm
s&tbm=isch&sa=X&ved=0ahUKEwjsuuPi1tzPAhWjOsAKHW2_A1UQ_AUICCgB#imgrc=ve-
CLk4YmXLpqM%3A
Von Sacher- Masoch, L. (1870) - Venus In Furs / Kürklü Venüs [çev. Murat Çakır (2001) – Çivi Yazıları
Yayınevi]",,,,
3315,Ad Soyad :Azen Koç,,"Küçük yaşlarımda özellikle ilkokul çağlarımda çok fazla arkadaşı olmayan bir çocuktum. İtiraf
edecek olursam geçimsiz bir çocuktum, şakalar yapmayı çok severdim. Gülmeyi ve güldürmeyi çok
severdim lâkin küçükken belli ki bu ikisi arasındaki dengeyi sağlayamamışım. İlgilendiğim şeyleri
paylaşacak birilerim çok olmadı, gözüm hep yakın bir arkadaş aradı. Ben de kendimle paylaştım. Fark
ettim ki uçsuz bucaksız bir dünya ile hayalin gücüyle karşı karşıyaydım. Tamamen bana ait olan,
istediğim her kahramanın gücüne sahip olabileceğim ve istemediğim hiçbir şeyi dahil
etmeyebileceğim bir evren. Hayalin gücüyle, uyuz edici bir çocuktan kendi evreninin efendisi bir
çocuğa dönüşmüştüm artık.
( resim 1 )
Dünyayı çocukken çok sıkıcı bir yer olarak görürdüm. Düşünsenize süper kahramanları görüp
ellerine yapıştırıcı sürüp duvarlara çıkmaya çalışan ya da her seferinde zıplayarak uçmaya çalışan ama
her defasında da Dünya tarafından tekrar çekilen bir çocuk. Bendim o çocuk. Dünyayı belki de
herkesin duymuş olacağı '' Alcatraz Hapishanesi''den pek de farklı görmezdim. Meselâ dünyanın
sıkıcılığına katlanamadığım okuldan eve döndüğüm anlarda trafik lambalarını alır uzaya fırlatır, ben
karşıdan karşıya geçerken arabalar bana çarpmasın diye direkleri eritip set yapardım, zamanı
durdurur arabaların arasından geçerken içindeki yolculara bakıp nereye gittiklerini tahmin etmeye
çalışırdım ya da hava yağmurlu ise gözlerimden saçtığım lazerler ile bulutları ısıtıp buharın
yoğunlaşması engellerdim. Duşlarımı bile eğlenceli hâle getirebilmeyi başarmıştım. Ay'da bir enerji
kalkanının içinde duş almak sanıyorum ki çok fazla kişiye nasip olmamıştır. Bazen suyu yanlışlıkla
enerji kalkanının dışına sıçratırdım ve seyrederdim suyun uzayın soğuğuyla donup yer çekimsiz
ortamda süzülmesini, çok rahatlatırdı beni. Hayalin içinde yaşamak benim için bir alışkanlık olmuştu
artık. Bu sayede arınmıştım dünyanın banalliğinden, en azından çocuk aklımla öyle sanıyordum.
Uçuyordum, istediğim yere istediğim anda gidebiliyordum hayal dünyamda. Yükseldikçe
yükseliyordum bulutların arasına farkında olmadan Güneş'e çok yaklaştığımın. Tamamen içine
kapanık bir çocuk yapmıştı hayalin gücü beni. Mutluluğumun kaynağı çok uzun zamandır, lise çağına
kadar, hayal dünyamda yaşamamdı. Bulutlar birden çıkan rüzgârla şekil değiştirmeye başlamıştı, aynı
zamanda kaymak birasından göllerim ve ateş viskisinden denizlerim de buharlaşmaya başlamıştı. En
sonunda dokunmuştum güneşime ve yok etmeye başlamıştı bütün hayal dünyamı, yalnız kalmakistemiyordum artık. Okuduğum kitapları, hayal ettiğim kendi gerçekliklerimi, zaman yolculuğu
teorilerimi ve uzay zamanda geçit açarak çiçeklerin nasıl sulanabileceğini birine anlatmak istedim
ama herhangi birine değil. Lise boyunca aradım birilerini ve onların daimi arkadaşlıklarını. ''Sonunda
buldum onları'' dediğim kişiler olmuştu ve hepsine vermeye çalıştım bütün sevgimi ve
paylaşabileceğim geri kalan her şeyi. Karşılıksız kalmadı sevgim ve yakınlığım uzun bir süre.
Güneş'ime fark etmeden ikinci bir defa yaklaşıyordum. Fark etmeden yeniden hayal dünyamda
yaşıyordum. Hep hayalini kurduğum kendi gerçekliğimin tek eksiği arkadaşlarım aslında hiç de hayal
ettiğim gibi değildi. Onların aynı sınıfta okuduğumuz için pek bir seçeneği olmayıp sadece dört yılı
eğlenerek geçirmeyi isteyen kişilerdi. Mezuniyet yaklaştıkça anladım bunu ve lisede kalan bir ayımı
içime kapanarak geçirmiştim. Savunma mekanizmamdı kendimi hayaller dünyama kapatmak. Yine de
savunma mekanizmam devreye girmeden çok hasar almıştım, arkadaşlıklarım beni mutlu ettikleri
gibi bir o kadar da üzmüşlerdi.
( resim 2 )
Koşullara karşı en iyi uyum sağlayabilen başarılı olabilirdi hayatında ancak. Ayağa kalkmalıydım bu
ilkemle, özümü kaybetmeden akışkan olmalıydım su gibi. Hayalî dünyamdan vazgeçmek özümden
kopmak olurdu ve kendimi bir başına yaşamadığım gerçek dünyaya kapamak da beni her seferinde
yıpratır, en sonunda bitirirdi. Ben de ayağa kalktım. Artık bir çocuk olmadığımı ve izlemem gereken
yolu biliyordum. Hayal dünyamı insanlığın faydasına kullanmak isteyip genetik mühendisliği yolunu
seçtim. Genetik mühendisliği bölümü yine de hayalperest bir seçim olmuştu çünkü iş imkânları olarak
da özellikle ülkemizde çok yaygın olmayan bir bölüm seçimiydi. Özümü değiştiremezdim ama
koşullara ayak uydurarak başarılı olabilirdim. Elimden geleni yaparsam başarılı olacağımı biliyordum
ne de olsa artık hayallerde değil, hayallerimi yaşıyordum.
Kaynakça
Resim 1 : http://hdqwalls.com/download/book-imagination-960x544.jpg
Resim 2 : Eser ismi ‘’An Active Imagination’’(görülme 4 Ekim 2016) sanatçı: winged-elf-girl
(http://winged-elf-girl.deviantart.com/)
http://orig06.deviantart.net/0514/f/2007/038/6/b/an_active_imagination____by_winged_elf_girl.j
pg",,,,
4681,İlknur Erdoğan,,"“İnsan yaşadığı yere benzer/ O yerin suyuna, o yerin toprağına benzer.”(Edip Cansever,
Mendilimde Kan Sesleri) demiş şair. Bazı konular vardır saatlerce üstünde konuşursun da bitiremezsin,
biri gelir tek cümleyle her şeyi anlatır ya, bu mısra öyle benim için. Ben bu mısrayı okuyunca
çocukluğumu görüyorum içinde. Arkadaşlarımı özlüyorum, o masum ve çıkarsız arkadaşlıkları. Hani
birimiz düşse hepimizin canının yandığı, elimizdeki hiçbir şeyi sakınmadığımız, yalan nedir bilmediğimiz ve
en çok birbirimizin kalbini kırmaktan korktuğumuz arkadaşlıkları. Bana şeker veren esnafını,
komşularımızda yediğimiz elma turtalarını görüyorum bu mısrada. Yabancı da olsa herkesi aileden
saydığımız o koca mahalleyi. Ne kadar çok insana kendimizi sevdirirsek o kadar zengin hissettiğimiz o
güzelim günleri. Kış günleri içtiğim çorbanın kokusunu alıyorum, sanki bir yudumda içim yine ısınıyor. Yaz
mevsiminde yüzdüğüm kıyılara tekrar gidiyorum, tekrar o denizde kendimi bırakıp gözlerimi
kapatmışçasına dalgaları hissediyorum kollarımda, parmaklarımın ucunda. Bazen bir sahne beliriyor
gözlerimin önünde en sevdiğim filmden, bazen ablamın bana okuduğu masalların içine düşüyorum
geceleri, öyle kapıyorum gözlerimi. En sevdiğim renk var bu cümlenin içinde, ilk ezberlediğim şarkı. İlk
kavgam, ilk aşkım…
Dönüp bakıyorum da, hangi şehrin bulutlarına bakarak hayal kurmuşsam ve hangi şehrin
kurumuş, sararmış yapraklarına basa basa yürümüşsem sokaklarında; içimde taşıyorum ondan bir parça.
Ben biraz İzmirliyim, biraz Bursalı, biraz da Ankaralı. İzmirliyim, şehrin tüm insanları arkadaş benim için.
Kim paylaşmak istese derdini kederini veya sevincini, ben saatlerce dinleyebilirim. İçim içime sığmayınca
benim de yanıma biri gelecektir elbet. Hiç tanımadığım bir insanın gözlerine bakıp en içten selamlarımı
sunabilirim. Beraber çalışıp beraber eğlenmek nedir bilirim. Hayatın tüm zorlukları üstüme geldiğinde
deniz kokusu arayanlardanım. Ama bir denize baktığımda sadece dalgaları görmem ben. Sahilde uçuşan
kuşlar da bir parçası mekânın, onlarla ortak olur, onlarla paylaşırım suyun sesini. Bursalıyım, Türk kahvesi
günün en çok hangi saatinde iyi gider bilirim. Zeki Müren “Şimdi uzaklardasın.” dediğinde ben şehre
tepeden bakınca o uzaklar neresi görebilirim. Hangi kapıyı çalsam, bir güler yüz var içerde, güvenebilecek
limanlar hâlâ var benim için. Bazı sokaklarında yaşanmışlık var, tarih var. O sokaklar, o taşlar her şeyi
gördü; her türlü ayrılığı bilir onlar. Ankaralıyım, grinin içinde kaybolmayı iliklerine kadar
hissedenlerdenim. Kendi yalnızlığımla Kızılay’a çıkıp herkesin yalnızlığı içinde bütünleşmeyi,
kalabalıklaşmayı öğrendim. Asıl soğukluğun havada değil de kalpte olunca insanın üşüdüğünü yine bu
şehirde öğrendim, her zaman beton yığınının şehri kirletmediğini de. İyi güzel yönleri değil de asıl
kusurları sevince gerçekten bağ kurulduğunu gördüm bu şehirde ben. Bir insanın ilk önce yanlışlarına
bakmak gerektiğini, buna alışırsak her şeye dayanabileceğimizi anladım.
Ve biliyorum ki elleri titreyen yaşlı bir nine olup da herhangi bir şehrin herhangi bir huzurevinde
dinlenirken özlediğim geçmişimi, özlediğim şehirlerde arayacağım. Sanki en mutlu olduğum çağlara
dönebilmek için o şehre tekrar uğramak yetermiş gibi seyahatler çekecek canım, aynı sokaklarda bu sefer
torunlarımın koluna yaslanarak da olsa yürümenin hayalini kuracağım. Tıpkı kendim gibi o şehirlerin,
sokakların da değiştiğini görmek kalbimi kıracak belki. Belki yaşadığım evi arayacağım da mahallemi bile
bulamayacağım. Hiçbir şey tanıdık gelmeyecek, sanki yolumu şaşırmış da farklı bir şehirde dolaşmışımdiyeceğim kendime. İşte o zaman çaresizliği kabullenen her insan gibi hayallerime döneceğim yeniden,
bir pencerenin köşesine çekilip kendi içimde yaşattığım şehirlerimi ziyaret edeceğim. Onca zaman
yaşadığım yerlerin beni kendine benzettiği gibi belki ben de ömrümün son deminde yaşadığım her yeri
kendime benzeteceğim, belli mi olur?",,,,
5358,Bir Uzaylının Gözünden Dünya,,"sorular soruyordu.” Ancak o aslında dünyaya gelmiş ve insanların kötülüğünden nasibini almış bir
uzaylıydı. Ve insanlarsa ona sarhoş anlamına gelen Peekay demeyi tercih etmişlerdi. Tüm hikâye onun
uzay gemisinin kontrol cihazını çaldırmasıyla başlıyor ve Hintli gazeteci olan Jaggu adlı kıza kadar
ulaşıyor. Pk filmini kaç defa izledim hatırlamıyorum ama her izlediğimde bazı şeyleri tekrar
sorgulamaya başlıyorum. Neden her din bizden farklı şeyler yapmamızı istiyor? Hangi dine ait
olacağımızı nasıl karar veriyoruz? Yarattığımız ve yaşadığımız dünyanın gerçekleri ne kadar doğru?
Üzerine düşünecek çok şey var ve hepsini bu filmde bulabilirsiniz.
Film eğlenceli hikâyesinin ardında çok derin felsefi soruları da barındırıyor aslında. Hikâye
Peekay’in kumandayı bulabilmek için kime sorduysa herkesin ona bunu ancak tanrının bilebileceğini
söylemesi üzerine başlıyor. Ve o da çözümü tanrıda aramaya başlıyor. İşler burada ilginç bir hal alıyor
ve düşünmeye başlamanız gerekiyor. Kendinizi Peekay yerine koyun ve o karmaşanın ortasında hangi
tanrıya inanmanız gerektiğini bilemediğinizi hayal edin. Siz de kararsız ve afallamış bir şekilde
kalırdınız değil mi. “Her tanrının kendi kuralları vardı. Her tanrı kendi topluluğunu oluşturmuştu.
İnsanlar buna din diyordu. Her dinin farklı bir yöneticisi vardı.” Zaten filmde de üzerinde durulduğu
gibi dinler insanlar tarafından uydurulmuş ve bizi kullandıkları bir araç sadece. Din adamları ise bize
“yanlış numaraları” veren sahtekârlardan ibaret. Fakat bunu fark edip de reddedecek cesaret ve
saflığa sahipti Peekay. Ona o kadar hak veriyorum ki. Neden küçücük bir gezegende, küçücük bir
şehirde yaşayan insancıklar koca evreni yaratan tanrı adına konuşma hakkı olsun? Kendimizi çok
önemli zannediyoruz ama ünlü bilim insanı Carl Sagan’ın “Evrendeki yıldızların toplam sayısı
yeryüzündeki tüm kumsallardaki kum tanelerinden daha çoktur.” sözünden de anlaşılacağı üzere
aslında koskoca evrene kıyasla çok da bir anlam ifade etmiyoruz.
Bir diğer taraftan bakıldığında da bahsetmiş olduğum bazı sahtekârlar bunu insanları
sömürme ve kendi ihtiyaçları için kullanıyor. Hangi tanrı kendisi için bağış yapılmasını istesin ki?
Sonuçta insanları o yaratmamış mıydı? Bunu bile bile yapmaya devam etmemizin sebebi ise korku.
İçimizdeki korkuyu kullananlar karlı çıkıyor. Maalesef ülkemizde de bazıları dini kullanarak insanları
birbirine düşman ediyor ve ayrıştırıyor. Hâlbuki insan olmanın nasıl giyindiğimizle, nasıl
konuştuğumuzla veya neye inandığımızla hiçbir ilgisi yok. Peekay de buna bir türlü anlam verememiş
ve çözümü bebeklerde hangi dine ait olduklarına iliştin izler aramakta bulmuştu. Tabii ki de öyle bir iz
yoktu. Çünkü hiçbir bebek dünyaya geldiğinde bunlardan haberdar bile değildir. Tek yapacakları
sorular sorarak etraflarını keşfetmektir. Büyüdüğümüzde ise işler çirkinleşmeye ve kötüleşmeye
başlıyor. Kişisel menfaatleri için masum insanların umutlarıyla oynanıyor. Daha çok para ve itibar için
koca bir ulusu parmağında oynatacak ya da kölesi yapacak insanlar oluverdik. Bana soracak olursanız
kimin neye inandığındansa nasıl davrandığı ve ne yaptığı benim için esas insanlık ölçütüdür. Sonradan
ortaya attığımız nerden geldiğini bile bilmediğimiz toplum ve ahlak kurallarındansa gerçek sevgi,
dürüstlük ve iyiliğin hüküm sürdüğü bir dünya olmalı.
Öbür taraftan bakınca bu fazla iyimser ve saf bir yaklaşım. İnsanlar ne zaman geçmişteki
hatalarından ders aldı, yalan söylemeyi bıraktı, bencillik ve açgözlülük yapmadı? Bizi biz yapan ve
hayvanlardan ayıran yönümüz düşünmemizden çok kötü oluşumuz. Ancak bir uzaylı olmamız mı
gerekiyor buna son verebilmek için? Hayır, bence sadece Peekay kadar cesur olup bazı şeyleri
sorgulamaya başlamalı ve bunlara “Dur!” demeliyiz.Zelal İrem Aldağ
21600984
Sagan, Carl. Cosmos. Studio City, CA: Cosmos Studios, 2000.
Hirani ,Rajkumar. Peekay. 2014.",,,,
583,Eren Gürbüz,,"Hayatımızda her bir adım için cesarete ihtiyaç duyarız. Cesaret yolculuğumuz
bebekken atmaya çalıştığımız ilk adımlarımızla başlar. Küçücük patikler bile ayaklarımıza
büyük gelirken adım atmak çok zordur bizim için. Bu yüzden annemiz ve babamız
ellerimizden tutarak yardım etmeye çalışırlar. Dengemizi kaybedip düşeceğimizi anladıkları
anda bizi kavrayıp kucaklarına alırlar. Kucakları kanguruların keseleri gibidir âdeta. Orada
tamamen güvendeyizdir. Ancak geri hemen çıkartırlar bizi. Başarısız olduğumuz için
cesaretimizin kırılmasına izin vermeden tekrar denememizi sağlayıp bir sonraki adımımızın
daha iyi olacağını söylerler. Bizi her an kurtarabilecek olan bir kesenin olması da bizi
cesaretlendirir. Sonraki denememizde bakarız ki annemiz babamız bizi uzaktan izliyorlar.
Kendi ayaklarımızın üstünde durmaya başlamışızdır…
Ailemiz elimizden tutmayı bıraktığında biz de vahşi doğada kendi başına yaşamaya
başlayan kanguru yavruları gibi oluruz. Yavrular tehlikelere karşı korunabilecekleri güvenli
keselerine alıştıklarından ebeveynlerden çok daha fazla cesaretli olurlar. Ancak bu cesaret
onları potansiyel tehditlere karşı da savunmasız yapar. Yırtıcı hayvanlar her zaman bu
tecrübesiz yavru hayvanların peşinde olurlar. Biz de yürümeye başladığımızda cesaret olarak
zirvedeyizdir. Her şeyi denemek, her şeye dokunmak isteriz. Annemiz ütü yaparken biz de
denemek isteriz. Âdeta bir dedektif gibi annemizi takip eder, onun ütüden uzaklaşmasını
bekleriz. Ütüyü boş bulduğumuz ilk an hemen yanına geçeriz. Bir bakmışız ki elimizi yakmışız
ve çığlık atıyoruz... Çığlığımızla beraber hemen annemiz babamız yardımımıza koşar. Elimizle
ilgilenirler, hastaneye götürüp doktora muayene ettirirler. Belki keselerine sığmıyoruzdur ve
elimizi sürekli tutmayı bırakmışlardır ancak desteklerini tamamen üzerimizden
çekmemişlerdir. Âdeta gölgemiz gibi peşimizden geliyorlardır. Arkamızı dönüp her
baktığımızda yanımızda göremeyebiliriz ama sorunla karşılaştığımızda omzumuzdan tutup
bize yardımcı oluyorlardır.
Nasıl ilk adımımızdan sonra ailemizin yardımı azaldıysa cesaretimizle yaptığımızdan
her bir hareketimizden sonra da bize edilen yardım azalmaya devam eder. Tabii ki bize
yardım eden sadece ailemiz değildir. Bana öğretmenim 1. sınıfta okuma yazma öğrenirken
çok yardımcı olmuştu. Bütün sınıf arkadaşlarım okuma yazmayı söküp kırmızı kurdelelerini
takarken ben daha alfabeyi bile tam sökemediğimden geride kalmıştım. Sınıfta öğretmenimin
sorduğu sorulara bir tek benim cevap veremiyor oluşum cesaretimi kırıyordu. Bunu fark eden
öğretmenim günlerce okul bittikten sonra evine götürüp benim için 1 saat daha ders anlattı.
Zamanla durumum toparlanınca o da ailem gibi yardımını üzerimden çekti. Çünkü hayat
buydu ve herkes kendi kendine yaşamayı öğrenmeliydi…
Yaşımız ilerledikçe bize doğru akan yardım nehrinin debisi de bitmeye yaklaşır.
Başarıya ulaştıkça insanların gözünde kendi ayaklarının üstünde yaşayan bir bireye
dönüştüğümüzden âdeta üzerimizden ellerini ayaklarını çekerler. Hiç tam olarak başarısızlığı
tatmadığımızdan cesaretimiz de hâlâ yüksektir. Bu cesaretle yeni maceralar ararız. Kurak
ovalarda yaşamaya alışan biz kanguruları tropikal ormanların merakı sarar. Ormanda hiç
görmediğimiz ağaçları, sağanak yağmuru merak ederiz. Cesaretimiz o kadar yüksektir ki birgün ansızın kendimizi ormanın içine atarız. Ancak işler ormanda asla beklediğimiz gibi gitmez.
Ne yağan yağmur ne de yüksek ağaçlar bizim için uygun değildir. Otlar o kadar yoğundur ki
zıplamamıza bile izin vermiyordur. Başarısız olacağımızı, ormanda hayatta kalamayacağımızı
anlarız. Geçmişte olduğu gibi yardım nehrine kendimizi atarız. Ancak bize artık kimse yardım
etmiyordur… İlk başarısızlığımıza ve cesaret kırılmamıza mahkûmuzdur… Ancak bu
başarısızlık cesaretimizi köreltemez. Başarısızlığımızdan ders alırsak bir daha başarısız
olmayacağımız yanılsamasına kapılırız. Ancak evdeki hesabımız çarşıya uymaz. Başarısızlık bir
hortum gibidir. Kaçıp kurtulmaya çalışan bizi bir defa yakaladı mı tamamen içine çeker.
Ondan ders alsak dahi başka bir konudan bizi vurur. Hortum biz başarısız oldukça daha da
şiddetlenir. Yeni başarısızlıklarımız bizi daha da hortumun içine çeker ve cesaretimizi bir
öncekine göre çok daha fazla kırar. Art arda başarısızlıklarla kırılan cesaretimizin sonu giderek
yaklaşıyordur…
Vücudumuzda artık sadece cesaret kırıntıları kalmıştır. Ancak bu beklenenin tam tersi
etki yapar. Toplumda cesaretsizler hoş karşılanmadığından öyle olmadığımızı kanıtlamak
isteriz. Gözümüzü en zorlu ve tehlikeli görevlere dikeriz. Ancak bu görevlerin eski başarısızlık
ve korkaklıklarımızın üstünü örtebileceğini düşünürüz. Barry Pain’in Karanlıkta Öyküler
kitabında kahraman Mettus, Roma Forum’unun ortasında açılan yarığa atlayarak korkaklığını
gizleyebileceğini düşünüyordu (67). Mettus’un yarığa atlamasını izlemeye gelen herkesin
dilinde onun cesareti vardı. Görkemli atının üstünde tepeden tırnağa zırhlı olan Mettus
yarığa korkusuzca atlarken izleyenler onu alkış yağmuruna tutuyorlardı. Onlar için artık
Roma’nın en korkusuz insanı Mettus olmuştu. Yarığın dibine düşmesine rağmen hayatta
kalan Mettus’un korkak olduğu alkışlar kesilip yarıkta tek başına kaldığı zaman anlaşılıyordu.
Biz de en zorlu görevi isterken cesaretimizi insanların bizi alkışlamasından alırız. Takdir
edilme duygusu bizi hayatımızın gerçeklerinden izole ediyordur. Ancak alkışlar dinince
kafamızın içindeki korkaklık geri döner ve bizi tekrar esir alır. Biz korkaklar cemiyetinin
başarılı olması imkânsızdır. Bu sefer sadece başarısızlık değil, bizi bir hüsran bekliyordur…
En zorlu görevimiz en son görevimize dönüşür… Alkışlarla oluşan cesaretimiz yaz
yağmuru gibi şiddetlidir. Ancak dinmesi de uzun sürmez. Cesaretsizliğimiz bir anda tekrardan
ortaya çıkar. Yalancı cesaretimizle uçuruma atlamışızdır ancak başarı uçuruma atlamak değil,
o uçurumdan çıkabilmektir. Çocukluğumuzdaki gibi birilerinden yardım bekleriz. Çöldeki
diğer kanguruların bizi bulup yardım edeceklerini veya ailemizin bizi kurtaracağını düşünürüz.
Ancak hayat bizden kanguru imkânlarımızı alıp çöldeki kaktüse dönüştürmüştür. Kutup Yıldızı
bile kuzeyi göstermeyi bırakmıştır. Yalnızızdır ve hareket bile edemiyoruzdur. Zaten
cesaretsizken adım atabilsek bile ne olur ki? Bebeklikteki cesaretimizden artık eser
kalmamıştır. Balıklar sudaki oksijeni solungaçlarıyla alır, biz ise havadaki oksijeni
cesaretimizle alabiliriz. Uçurumun içindeyken de cesaretsiz bizler oksijensiz kalırız. Hayatımızı
da oksijensiz sürdüremeyeceğimizden son ve en büyük görevimizin sonucu da en büyük
başarısızlığımız olmuştur: korkakça bir ölüm.
Kaynakça:
Pain, Barry. Karanlıkta Öyküler. Everest Yayınları, 2024. Baskı.",,,,
6761,Kemal VATANSEVER,,"16 Mart 2016
Sevgim Nerede?
İlk görüşte aşk diye bir şey var mıydı? Başka bir deyişle ilk görüşte aşk olmalı mıydı?
Bu sorular yaşadığım toplum içerisinde birçok bireyin aklını kurcalamış bu neticede de ortaya
farklı görüşler çıkmış ve tartışmalar oluşmuştur. Toplumun bir parçası olmamın ve
gençliğimin de getirdiği sorgulayıcı tavırla ben de zihnimi ve kalbimi bu konu üzerinde
yordum. Hayatım boyunca hissettiğim duyguları sınıflandırmaya, neyin aşk olup neyin
“geçici bir heves” olduğunu ayırt etmeye ve bir insanı ilk görüşümdeki hislerin neye işaret
ettiğini anlamaya bu bağlamda bir başlangıç verdim. Elbette ki bu süreçte sosyal yapımızdaki
genel yargılardan etkilendim.
Öncelikle aşkın ilk görüş gibi anlık bir zaman dilimine sığdırılamayacak kadar derin
bir olgu olduğu ve iki birey arasında aşk denenen olgunun tanımlanabilmesi için bu çiftin
birbirini başka herhangi bir bireyden çok daha iyi tanıması gerektiği kanısıyla karşılaştım.
Sonuçta bir insana hayatımızın anlamını yüklemek için onun hayatımıza değer katıp
katmayacağını bilmemiz gerekir. Aynı zamanda karşımızdaki kişinin beklentilerini boşa
çıkaramamak, onu yabancı olduğu davranışlarımızla ve aşk anlayışımızla üzmemek için
gerçekten de hatırı sayılır bir süreyi birlikte geçirmek gerekir. Bu çözümlemede aşkın
ehemmiyeti göz ardı edilemeyecek kadar büyüktü ve nedenle geniş vakitlere ihtiyaç
duyuyordu. Bunun yanında da birbirine layık olup olmama olgusu ortaya çıkıyordu aşk
anlayışları paralelinde. Acaba iki ayrı dünyanın insanı mıydı hayatlarında ilk defa birbirlerini
görmüş iki birey? Nerden bilinebilir ki bu sorunun cevabı? Elbette yaşanmışlıklar verecektir
bu cevabı “geniş” zamanlar içerisinde. Bu açıdan yapılan değerlendirme de ilk görüşte aşka
olanak yoktur. Bunun da ötesinde aşka erişmek için de zorlu ve uzun yolların aşılması gerekir.
Fakat aşkı bu denli zor erişilebilecek bir konuma koymak aşkın değerini mi yükseltir
yoksa insanlarının birbirine karşı besleyebileceği umut tomurcuklarını değersiz görüp susuz
bırakmasına mı sebep olur? Aksine aşkın değerini esas bu ötekileştiren yaklaşım düşürür.
Birine karşı içimde yeşeren o en saf hislerin başlangıcını aşkın yüceliği karşısında değersiz
görüp yok etmeye mahkûm kalıyordum oluşturduğum değer yargılarıyla. Bu noktada da
ikilemde kalıyordum. Aşkın elbette ki yüce ve değerli bir varlık olması gerektiğini biliyordum
fakat onu geçirdiğim anın içerisinde yaşamak istememin de aşkı ayaklar altına almak
anlamına gelmemesi gerektiğini düşünüyordum. Tam da bu noktada Behçet Necatigil’in
Sevgilerde isimli şiir kitabı karşıma çıktı ve sanki zihnimde ve kalbimdeki aşk karmaşasını
ortaya koydu: “Gizli bahçenizde Açan çiçekler vardı, Gecelerde ve yalnız. Vermeye az
buldunuz Yahut vaktiniz olmadı.” (Necatigil, 2009, s. 123) Aşkı hep zorlaştırdık.
1Yaşanabilecek güzel şeylerin önüne kendi içimizdeki setlerle engel olduk. Belli ki biz de
şairin dediğine kulak asmadık: “Aşkın hakkını yeme Pişman olursun ömrünce.” (Necatigil,
2009, s. 75), ve mahkûm kaldık yalnızlığa. Nedense bir türlü orta yol bulamadık istediğimiz
ama aynı zamanda da ertelediğimiz aşkı yaşamaya.
İlk görüşte aşkı bir kalemde de silmemeli. Belki o göz göze geliş değildir sonucu
belirleyen. Fakat şu bilinmelidir ki bir şeyler yaşanacaksa eğer ilk bakıştır o şansı veren. Ve
eğer aşk ilerlemesi güç ve uzun yolların ucunda olduğu için yüceliğini hak ediyorsa, hiçbir
aşk tomurcuk iken dalından koparılan gül olmayı yani başlamadan bitirilmeyi hak etmez. Ne
de olsa yok yere yaşanacak pişmanlıkları, tek taraflı çekilecek acıları kimse hak etmez. Ve
kendine müstahak görmez değil mi? Sonuçta sevmek suç mu?
Kaynakça
Necatigil, B. (2009). Sevgilerde. İstanbul: Can Yayınları.
2",,,,
4295,Betül Kocaman,,"Hayatımıza çeşitli sanat eserleriyle ve farklı yönleriyle giren hem
şiir hem öykü hem roman yazan geniş bir edebi kişiliğe sahip olan
Sabahattin Ali, Kürk Mantolu Madonna romanıyla okurlarına muhteşem
bir okuma şöleni yaşatmıştır. Lise yıllarında Servet-i Fünun dönemini
işlerken gördüğüm bu romandan dilinin ağır olacağı düşüncesiyle
çekinmiştim. Nihayet bu kitabı okumaya başladığımda romanın ilk
sayfalarında bir başkasının benim hayatımı kaleme aldığı hissine
kapıldım. Çünkü on iki yaşımda annemden gördüğüm baskı ve benim bu
baskıya gösterdiğim duyarsızlık kitapta dillenmiş gibiydi. Raif Efendi( ana
karakter) ile benzerliklerimiz bunlarla sınırlı kalmıyordu. Kitap okumak,
utangaçlık, hayal aleminde yaşamak gibi ortak noktalarımız da vardı. O
yaşlarda duygularımı, düşüncelerimi hiç kimseyle paylaşamıyordum.
Gerçeklerin canımı acıtmasından korktuğumdan hayata 1-0 yenik
başlıyordum, hatta aktif olarak hayatta rolümü
alamamıştım.Hayatımdaki insanlarla arama sırlardan oluşan duvarlar
örmüştüm. Aslında sadece benim değil hepimizin hayatında hiç kimseyle
paylaşamadığımız, bizi biz yapan, olgunlaştıran sırlarımız vardır mutlaka.
Özellikle ' en son babalar duyar' misali ailemize, çevremize hiç itiraf
edemediğimiz, en yakınımıza dahi söyleyemediğimiz gizlerimiz yok
mudur? Tek farkı kimimizinki bir defterle, kimimizinki aradan yıllar
geçtikten sonra itiraflarla açığa çıkar. Kimimizinki de ruhumuzu teslim
edip kara toprağa girince bizimle gömülmez mi? Bu sırlar bizi bazen hiç
bir şekilde huzursuz etmezken bazen de kalbimize bir hançer gibi
saplanabilir. Raif Efendi'yi ne sabunculuk ne Batı hayranlığı ne
Almanya'daki yaşadıkları hakkında sakladıkları rahatsız etmemişti. O'nu
tek rahatsız eden ilk görüşte aşık olduğu, ilk ve tek aşkı olan Maria PuderSelbstportrat'a kavuşamamasıydı. Raif Efendi Maria(Kürk Mantolu
Madonna) ‘ya kavuşsaydı içindeki hayalleriyle onu bu kadar büyütemez,
sevemezdi. Nitekim her şeyin değeri ulaşıldığında azalıyor. İçinden
hayalleri çıkartınca, gerçekler çırılçıplak bütün ayrıntılarıyla açığa çıkınca
o kadar da göz alıcı bir ihtişama sahip olmuyor. Maria’ya ulaşamayan
Raif Efendi daha sonraki hayatında bütün insanlardan kaçarak yaşadı
çünkü onun da kendine ait, kimseyle paylaşamadığı sırları vardı. Bu
herkesten gizlenmiş olan aşk Raif Efendi’nin kara kaplı defteriyle ortaya
çıktı. Açığa çıkan bu defterle Raif Efendi'nin yaşadığı aşkın kalbine nasıl
ağır geldiğini ve bu ağırlıkla aslında neden kendini dünyadan soyutlamış
olduğunu anladım. Babasının bir telgrafı ile yarım kalan aşkına yeniden
kavuşma umudu ile veda ederken bir daha onu göremeyeceğini aklının
ucundan dahi geçirmemişti. Yazdığı mektuplara cevap alamayan Raif
Efendi bu aşkın gölgesinde bir evliliğe imza atmıştı. Ama ne eşi ne
çocukları ne de işi onu hayata bağlayamıyordu. Dış dünyayla hiçbir
şekilde iletişim kurmayan, içine kapanık aynı zamanda yaşadığı hiçbir
şeyden zevk almayan bir insan haline gelmişti. Hastalandığında hasta
yatağından çıkmak istemeyen Raif Efendi'yi tek çözen Rasim Bey(iş
arkadaşı) olmuştu.Ne acıdırki yaşadıklarından hiç kimseyi sorumlu
tutmayan, tek sebepli olarak kendini gören Raif Efendi hem kendi
hayatını hem de ailesinin hayatını bu uğurda heba etmişti. O etrafında
yaşayan insanlara olan tavırlarını, hareketlerini, onlara çektirdiklerini
hiçbir zaman yargılamadı. Hayatını sanki bir anlıkmışcasına yaşantısının
bir evresine odaklayarak şimdiki zamanı ziyan etmişti. Oysaki herkesin
içinde saklı bir yarası vardır. Mühim olan yaralarımızı kendimizin sarıp
iyileştirmesi, kabuk bağlaması için çabalamamız, hayat acısıyla tatlısıyla
güzel deyip ayakta dimdik durmamızdır. İçimizdeki acılar, mutlu anlar,
dertler, sıkıntılar, gizemler bizim ise mücadelesini de biz yapmalıyız ve
bizi ancak ve ancak biz çözebiliriz.Her insan kapalı bir kutu gibidir,içindekileri bilen puzzle'ı tek birleştirebilecek olan da insanın kendisidir.",,,,
7865,"Seray Ceren Çelikkol, 21501643.",,"Mürekkebin akışını seyrettim… Kâğıt üzerine kururken yaydığı o parlaklığı, benim ellerimde şekil alışını, dudaklarımda
hapsettiklerimin onunla özgür kalışını… Yine kendimi teslim ettim kelimelere. Onların gücünü hissettim içimde. Tehlikeliydi ve
kontrol edilemezdi.
Henüz küçük bir çocukken, babamın bana sürekli söylediği bir söz vardı: Doğada yalnızca güçlü olanlar sağ kalabilir. O zamanlar
yalnızca vahşi doğada yaşamını sürdürmeye çalışan canlılardan bahsettiğini düşünmüştüm. Oysaki yaşım ilerledikçe, bu cümlenin
bizleri, insanları da kapsadığını fark ettim. Yıllar boyunca toplumlar, varlıklarını sürdürebilmek için kendilerini güçlü kılmaya
çalıştılar. İnsanlar da kendilerini diğerlerinden ayırt edici kılabilmek için yeni özellikler geliştirdiler. Çoğu görünüşlerine yöneldi;
bazısı fiziksel olarak daha dayanıklı oldu, bazısı kitaplardaki perileri kıskandıracak kadar güzel olmaya soyundu. Geri kalanlar,
bunun yeterli olmayacağını savundu. Onlar zekâlarını geliştirmeye yöneldiler. Aralarında özellikle imrendiğim bir grup vardı ki
onlar, kelimelerin gücüne diz çöktüler. Kelimeler, bizi olduğumuz kişi yapan, karşımızdakileri tanımamızı sağlayan en önemli
araçlardı. Bunu fark edenler, kelimeleri sahip oldukları diğer özellikleriyle de birleştirip, en büyük silahları ve kalkanları hâline
getirdiler.
Elbette, her insanda olduğu gibi, bunu da olduğundan daha tehlikeli bir noktaya taşıyanlar oldu. İnsanın egosu ve kendini yüce
görme isteği, yalnızca doğadaki diğer canlılara karşı değil, kendi türüne yönelik de var oldu. Kelimeleri, karşısındakine işkence
etmek amacıyla kullananlar, onları olduklarından aciz göstermeye ve kendilerine muhtaç bırakmaya başladılar. Bu kişiler o kadar
fazlaydı ki Gaslighting Yöntemi olarak bilinmeye başlandı. Kurban olan kişi, bunu fark etmedi çünkü o, güçlü olmayı
başaramamıştı. Hayatta kalmak için onu koruyacak kişiye ihtiyacı vardı. Sevdiği insana karşı hissettiği güven ihtiyacı, kelimelerin
oyununa gelen zihniyle birleşti. Özsaygısı giderek azaldı, içine kapandı ve kendisini hem onu kontrol edene hem de diğer
etkenlere bağımlı hâle getirdi.
Bu da bana gösteriyordu ki kullanımlarına göre kelimeler, insanı karşısındakinden çok daha güçlü bir konuma getirme yeteneğine
sahipti. Paula Hawkins’in yazdığı Trendeki Kız kitabında, Rachel’ın yaşadıklarını okurken aklımdan sürekli bu düşünceler geçti
durdu. Tom’un nasıl kendisini suçlu olduğuna inandırdığını anlattığı sırada, aslında bunu yapan kişinin de kendi anlattıklarına
inandığını görmek bir noktada irkilmeme sebep oldu çünkü Tom yalnızca, gerçek hayatta sahip olduğumuz insan görüntüsünün
yazıya dökülerek bize yansıtılmış şekliydi. Kendisini ona yardım ettiğine o kadar inandırmıştı ki kelimeleri gerçeklik kazanmış,
Rachel’ı kendisine bağımlı hâle getirmiş, onun yokluğunda savunmasız hisseden kız yaşadığı tüm sorunlarla tek başına başa
çıkamadığı için kendisini hâlihazırda bağımlısı olduğu alkole vermişti. Yine de Tom da yeterince güçlü bir insan değildi çünkü
söylediklerinin kontrolüne girmiş ve kendisini yönlendirmesine izin vermişti. Bir çeşit olduğu kişiden kaçma yöntemi olarak
görmüştü bunu.
Kitap içerisinde konu olarak edinebileceğim çok fazla tema yakaladım: Aldatılmak, yalnızlık, bağımlılık, hatta hiç bilmediğimiz
hayatlara değinmeyi ve onlar hakkında kurduğumuz hayallere değinmeyi düşündüm. Sonra, bunların nasıl aynı noktada
birleşebileceğini fark ettim: Kelimelerle. Ben kelimelerimle, insanları bir görüşe inandırabilirim, onları aldatabilirim, yalnızlığa
sürükleyebilir ya da kendime bağımlı hâle getirebilirim. Belki de yukarıda bahsettiğim hileli yönlendirme şekli hiçbir zaman var
olmadı, belki de yalnızca yazıya uyum sağlaması için uydurdum. Yine de sizler bu yazıyı okudunuz ve bu paragrafa gelene kadar
da doğruyu söylediğimi düşündünüz. Elbette, hâlâ öyle düşünüyor olabilirsiniz, belki de şu anda interneti açıp adını verdiğim
yöntemi araştırıyorsunuz...
Unutmayın. Güçlüydü kelimeler, her ikisini de kendilerine inandıracak kadar; zayıftı insanlar, kendilerine söylenenlere boyun
eğecek kadar.
Kaynaklar:
http://onedio.com/haber/en-karanlik-zihinlerin-bile-rahatsiz-edici-bulacagi-psikolojik-iskence-yontemigaslighting-697866",,,,
3167,HAZİNE BULMAK,,"Tüp tüp yağlı boyalar, yarısı bitmemiş, ya asılmış ya da duvara dayalı tablolar, arkada Tuttu
Fırlattı çalar birinin telefonundan (çok sağolsun, resim hocam bu ruh emici tecrübeden beni
mahrum etmedi), tiner kokusundan kurtulmak için sonuna kadar açıktır pencereler... Cer
Modern’e gittiğimde aklıma bunlar geldi hep (Her resmi anlamasam ya da sevmesem bile –
Off! Nedir içine konulan alın teri!). Böyle anılar beni – insanı – zengin eder. Şimdi gidip
atölyedeki anılarını kitapta toplayan, kitap satışlarından da zengin olmuş bir burjuva
aramayın; aklımda farklı bir zenginlik var. Ganimet benim için biraz farklı birşey ifade
ediyor.
Yere gömülü bir hazine kutusu, elinize geçen yüklü bir miktar para, bir kutu
mücevher, ya da bunlar gibi herhangi başka bir şey. Genele bakarsak pek de seçici değiliz,
sonuçta banka hesabımıza girecek fazladan bir miktar parayı düşünüyoruz bunlara bakınca.
Hazine dediğimiz, aklımızda borçları kapatacak ya da bizi zengin edecek herhangi bir maddi
gelir kaynağı.
Pekala. Siz de böyle düşünüyor olabilirsiniz. Bu sığ yaklaşımı bir haritayı takip ederek
bölümün sonunda “Ganimet buldum!” diye kutlama yapan, sonra aynı şeyi bir başka yerde
daha arayan korsanları konu alan çizgi filmlere veriyorum. Maddiyatçı birisi de olabilirsiniz,
bu da sorun değil. Değil, değil ama bence yanlış bir düşünce biçimi.
Bir örnekle açıklayayım: Yanlış gördüğüm düşünce Adana’dan Bolu’ya dümdüz bir
çizgi çekerek gitmek, tek hedefin Bolu’ya varış olmasıdır. Doğru bulduğum ise o çizginin
kısalığı ve sadece “ A’dan B’ye geldim” zihniyetinden daha derin bir şeydir. A’da ki hazırlık,
yola çıkılan gün hissedilen heyecan, yolda görülen dağ, tepe, kedi, köpek, yol kenarında
kavun satanlar (hala Türkiye sınırları içerisindeyiz sonuçta) … Sonra tesise varış, oradaki
yemeğin güzelliği – en azından temizliği – seni şaşırtır. Bir kenarda satılan sabunlara bakarsın
sonra: Bu ne! Pırasalı sabun nedir? “Olsun, Dilara’ya alayım, kesin gülmekten gözleri
yaşarır.” Dersin. Yolun kalanında uyursun, denersin ya da, herkesin üstünde bir yorgunluk
belirmeye başlar, ama sonraki tuvalet molasında alınan dondurmayla herkes kendini toparlar.
Sonra yolculuk biter, eşyalarını bırakır, elini yüzünü yıkar, şöyle bir güzel yemek yersin.
Varsa tanıdığın o seni karşılamaya gelmiştir – Hilmi Dayı gelememiştir belki ama selamlarını
iletir, hem de Nur Halanın meşhur sarmasıyla beraber gelmiştir o selam! Muhabbet uzar ya da
kimse seni yormamak için uzun durmaz, ama sonunda yatağında kıvrılmış bulursun kendini.
Bir noktada uyuyakaldın ama ne zaman bilinmez. Sabah kalkınca kaçta yattığın pek bir önemi
olmaz, Bolu’ya gelmişsindir zaten. Kahvaltıyla beraber tatilin de başlar.
İtiraf ediyorum hazine konusundan biraz uzak kalan bir örnek oldu bu. Örnekle
açıklamak istediğim; bulunan herhangi bir maddi şeyin bankaya gittiğinizde size kazandıracak
olduğu miktara göre (A noktasından B’ye en kısa zamanda varış) ona “hazine” veya “çöp”
sıfatını yakıştırmayı yanlış buluyorum. O “şey” arkasındaki tarih, ilginç hikaye, bulurkenyaşanılanlar, … Örnekte verdiğim ikinci “yolculuğu yaşama” senaryosu yani, bence
elinizdekine bir bankanın ya da satıcının koyabileceğinden çok daha büyük bir değer koyar.
Hazineler benim için para değildir, maddi bir şey olma zorunluluğu da yoktur.
(Benim bir büyük hazinem resim atölyesinde elime fırça veren, ağaç resimleri
yapmaya bayılan, çatlak mı çatlak hocamla geçirdiğim on yıldır. Sandra Pani’nin Ağaç Olmak
sergisi bana bu yılları hatırlattı. Biraz nostaljik bir andı doğrusu.)
Hazine beklemediğin anda karşına çıkan, tam vazgeçmişken önünde olduğunu fark
ettiğin, ilk bulduğunda ise seni aklındaki görüntüden farklı olmasıyla şaşırtan şeylerdir.
(Arkadaşlar, ailen, bir şans ya da evine yeni bir masa.) Bazen küçücüktür, cebine koyarsın da
kaybolur içinde (çocukluk silgin – şu uğur böceği şeklindeki minik olanlardan), bazen bir o
kadar küçük bir şeyden gelir de dünyalara sığamaz. (Çocuğunun ilk defa “anne” ya da “baba”
demesi mesela.) Nedensiz yere sevilendir (“Ben bu insanla neden arkadaşım ki?”) sonra belki
de o nedeni bulmaktır. (“Çünkü tanıdığım herkesten daha samimi.”) Kapıp götürebilirsin
evine bazen hazineleri (yeşim taşından kolye, altın yüzük, yavru kedi, hiç duymadığın bir
yazardan çok ilginç bir kitap), ama bazılarını acı-tatlı bir hisle bırakırsın (sen ona layık olanı
veremezdin, ama en azından hak ettiği özgürlüğü vermeyi başarmışsındır), bazen de
bırakmaktır değere değer katan. (İşlemeyen bir ilişki bitince acısı da biter, artık sadece güzel
anılarla hatırlayabilirsin onu.) Olduğun her şey hazinenden ibaret değildir, ama sana
dünyalardan daha fazlasını ifade eder. (Çalmayı bırakamadığın keman.) Biçimsizdir belki, bir
noktada ateşe vermeyi düşünmüşsündür, belki de görmemişsindir bile; ama senin değerini
göremediğin neyse başkasının nabzını hızlandırır. (İşteyken konuşmadığın o kişi, lise
günlüğün, iki sayfa arasında kurutulan çiçek.)
Hazineler görünenden ötedir, sadece pratik tarafından fazlasıdır.
(İki parantez arasındakidir hazine – okumasan bile ordadır.)",,,,
5614,Serhan Dağlı,,"Nesneler, bizde yarattığı algılar, algıların gözden geçirilişi, ve en nihayetinde
kelimelere dökülmesiyle gerçekliğin ifadesi… Son zamanlarda kafam bunlarla meşgul.
Çatışkının başladığı nokta, ilk cümlede sıralanan etki tepkinin tersine de çevrilebilmesinde
yatıyor. Yani, en nihayetinde ağızdan dökülen kelimeler yeni nesneler yaratıyor; yeni
gerçeklik ifadeleri… Üstelik nesnelerin algılanışı da kelimeler vasıtasıyla gerçekleşiyor
zihnimde. Peki gerçekliğin kendini var edişinin her alanında bulunan kelimeler ne kadar
güvenilir ? Kelimeler, en nihayetinde, bedenimin farklı zaman ve mekanlarda algıladığı
çarpık, birbirinden bağımsız ve ayrık nesnelerin zihnimde ifade buluşu. Oysa ben gerçeği
bulmak istiyorum, bedenimin kusurlarının sıyrılmış olanı, ve elbette başkalarının bedenlerinin
kusurlarından da. Çünkü onlar yaratıyor nesneleri, varlığından haberimin bile olmadığı
insanlar; seçkinler, din adamları, politikacılar, entelektüeller, yani bütün haliyle insanlığımız.
Kendi zihnimden şüphe duyarken, onların “gerçeklik filtrelerine” nasıl güveneceğim?
Matematikten keyif alışım bundandır belki de; gerçekliğin kendi kendini yarattığı, saf aklın
kendi kudretinin kendisinden çıkanı belirleyici tek faktör olduğu bir düşünme sanatı.
Hayat matematikten ibaret olmasa da, onun düşünme biçimi gerçekliğe ulaşmada bir
yol olabilir diye düşünüyorum. Kavramlarla düşünme sanatını öğrenmeliyim, sonra da
kavramların birbirine bağlandığı zincirin temeline inebilmeyi. Bu temele inmek için, zihnimi
toplumun filtresinden soyutlamam gerek. Başka bir deyişle, kalabalıkların gürültüsünün
zihnimin sesini susturmasına izin vermemeliyim. Bunu yapabilmek için, önce kendi sesimle o
gürültü arasındaki ayrımı belirlemem gerekiyor. Kendi sesimi oluşturmadan önce, onların
gürültülerinin çözümlemesini yapmalıyım, yani kelimelerinin. Önce kelimeleri incelemeliyim,
dil denilen şeyin ne olduğunu. Bu sayede kendi kavramlarımı çarpık algıların yarattığı çarpık
gerçekliklerden temizleyebilirim. “Cisim” gözle görülür, “cisimsiz” ise ancak gözle görülenin
olumsuzlanması yoluyla tahayyül edilerek kelimeye dökülebilir. Bu çözümleme beni mutsuz
etme potansiyeline sahip bir düşünceye sürüklüyor. “Cisimsiz” kelimesi gibi, tahayyül edilen,
bir başka deyişle idealize edilmiş bir durumun adlandırıldığı hangi kelimeler vardır
hayatımızda ? Aşk, kutsal, iyi ve kötü, mutluluk ideali… Düşünce kendi içindeki tehlikeyi
etkisiz kılıyor : Algılarımı manipüle eden kelimeler, yani kutsallık yüklenmiş tüm kavramlar,
arasında mutluluk ideali de varsa, o halde bu ideal de düşüncenin en başında algılarımı
manipüle etmiş olamaz mı ? Yani “beni mutsuz etme potansiyeline sahip düşünce” kendi
içinde kendi potansiyelini ortadan kaldırdı. İşte matematik…
Algılarımı manipüle eden tüm kutsallarımdan arınmak istediğime göre, artık mutsuz
olmaktan korkmam mantıklı olamaz. Çünkü bu korku mutluluk idealini besleyeceğinden,
kendi kendini gerçekleştiren bir kehanete dönüşecektir. Korkmadan ve çekinmeden
düşünmeye devam ediyorum. Pek çok şey o zaman daha net görünüyor bana. Masum bir
hevesle geldiğim üniversitedeki fizik bölümü eğitiminin bize ordular için silah geliştirmemiz
için verildiğini fark ediyorum mesela. Ya da hukuk öğrencilerine verilen eğitimin seçkinlerin
adaletsizliklerini hukuki kılmak için kullanılacağını… O zaman gerçeklik arayışımın pek de
tatlı sonuçlarının olmadığını anlıyorum. Düşünüyorum ki, ilk cümlemde bahsini ettiğim ikiyönlü süreç sonucu oluşan çarpık gerçekliklerden ibaretmiş, şu ana kadar beni yaşamaya
karşı motive eden her şey.
O halde yeni bir motivasyona, yeni yaşama sebeplerine gereksinimim var. Öyle
sebepler olmalı ki bunlar, çarpık gerçekliklerden arındırılmış olmalılar. Sadece benim
zihnime ait, benim kavramlarımla kurulmuş sebepler… Başkalarının algılarından süzülmüş
nesneleri algılamayı reddediyorum artık. Sonra acı bir tebessüm beliriyor masa lambamın
aydınlattığı penceredeki yansımamda. Ben, mutlak gerçeğin peşinde olan ben, gerçekliği
reddettim en sonunda.
Peki diyorum, peki. Benim sizin gerçekliğinizden kaçmama izin verin, sizin kaçışınıza
yardımcı olmak için sömürdüğünüz aklımın karşılığında.",,,,
1544,BENİ HEP SEN BOYADIN,,"kuyruklara giriyorken en azından bunu sormaya hakkım var. Asırlar boyu beni boyayıp
durdun. Yeri geldi ben Mona oldum, sen Leonardo’ydun. Ben Lucina oldum, sense
Lorenzo’ydun. Bazen adım bile yoktu. Kafama çizdiğin kırmızı bir şapkayla anıldım, onunla
var oldum. Fakat hiç değişmeyen şey şuydu: Ben resimdim, sen ressam; ben kadındım, sen
insan.
Beni boyayan ilk seni düşünüyorum. Tanrıydı sanırım. Galiba ben ilk defa Âdem için
boyandım. O yaratılan ilk insandı, bense çizilen ilk resim… Yeri olan Âdem’di. Ben sadece
onun yanında poz veren bir yersizdim. Zaman bile bu yersizliğime çare olmadı. Baksana
bana! Nerede olduğuma bak. Ne de yalancı bir güzellik var arkamdaki manzarada. Kaç
yüzyıl geçti ama hala olmadığım her yerdeyim. O zamanlar hayal ürünü manzaraların
önünde, gerçek olmayan çayırların üzerinde, hiç açmamış çiçeklerin yanında poz verirdim.
Şimdilerdeyse pahalı arabaların önünde, ipek çarşafların üzerinde, takım elbiseli adamların
yanında poz veriyorum. Olduğum yerde değil; hala senin gibi erkeklerin, ressamların beni
çizmek istediği yerdeyim.
Ellerime bir bak. Nasıl da güzel ve narinler! Sanki tutmaktan çok tutulmak için
yaratılmış gibiler. Onları böyle çizdin çünkü tutan sen olmak istedin. Aradığın benim ellerim
değil, sadece tutulacak ellerdi. Büyülü olansa asla onlar değil, senin onları tutuşundu. EllerimiÂdem’in ilk öpüşünden senin son koklayışına kadar bütün insanlık tarihi senin hikayendi.
Asırlardır benim portrelerimi çizer gibi yapsan da fırçanın ucunda hep senin oto portrelerin
vardı.
Gözlerimin içine iyice bak. Hiçbir şey görmüyorsun. Neden biliyor musun? Gözlerimin
içi yok da ondan. Onları boyamaya pek de zahmet etmedin. Çünkü önemli olan benim
görmem değil, senin bakmandı. Bugüne dek bana hep erkekler baktı, sen baktın. Gözlerim
senin bakman için boyanmıştı. İçlerinde anlamlar bulabilmen için… Yanlarına yaşlar
kondurdun. Kendin için akan… Gözlerime şiirler yazdın bazen. Şarkılar söyledin. Uzun uzun
tiratlar attın onlar uğuruna. Süslü benzetmeler yaptın. Ne de gururluydun deniz diye
betimlerken maviliklerini. Kastettiğin hep renkleriydi. Derinliklerini hiç anlamadın deniz
gözlerimin. Yüklediğin o yüce anlamları görebilmek için hep bomboş çizdin gözlerimin içini.
Dudaklarım peki… Hoşuna gidiyorlar mı? Kenetlenişlerindeki sertliğin tatlı kıvrımlar
arkasına kayboluşunu ne kadar da sanatsal ifade etmişsin o elindeki fırçayla! Gülüşüm
üstelik… Üzerinden beş yüz yıldan fazla geçti ama ona bakışın hiç değişmedi. Hala
dudaklarımın ardında anlamlar aramaya devam ediyorsun. Hatırlıyor musun? Bir
tebessümümü görmek için dağları deleceğini, dünyaları yıkacağını söylerdin. Sen sadece
dünyaları yıkabilen adam olmak istedin. Şimdilerde dağları delmekten bahsetmez oldun ama
espriler yapıp duruyorsun gülmem için. Tek istediğinin kendi zekanı dudaklarımda görmek
olduğunu anlamıyor muyum sanıyorsun? Bana her baktığında bu dudakların çok fazla şey
anlattığını düşünüyorsun. Bir şey diyeyim mi? Sana ne anlattılar, nasıl anlattılar bilemem
ama bu dudaklar beş yüz yıl boyunca tek kelime etmedi. Hala tuvalin neresine çizdiysen
oradalar, nasıl çizdiysen öyleler.
Beni hep sen boyadın. Hep sen çizdin. Bana roller biçtin, senaryolar yazdın. Kimi
zaman beni hayatının aşkı yaptın. Çünkü hayatının bir aşka ihtiyacı vardı. Beni melek yaptın.
Başıma taçlar, sırtıma kanatlar taktın. Melektim çünkü sen hizmet ettiğim tanrı olmak istedin.
Beni hayatının merkezi yaptın. Seninki hayat, benimkiyse onun ortasında bir noktaydı. Sonra
daha da ileri gittin ve beni her şeyin yaptın. Çünkü her şeye sahip olmak istedin. Ben sadece
insandım. Adımı kadın koydun ve beni insan hariç her şey yaptın. Şimdi asırlardır boyadığın
resme son bir kez daha bak ve soruma cevap ver âdemoğlu:
Beni neden hep sen boyadın?
Kaynakça:
Da Vinci, Leonardo. Mona Lisa. 1506. Yağlı Boya. Louvre Müzesi.
Emre Toktaş",,,,
213,TEK ATIŞ,,"yerimiz var. Dünya’nın cezbedici olmasının sebebi de bu olmalı. Rengarenk bir sürü varlık,
bizi sarıp sarmalayan binlerce doğal güzellik... Böyle bir yerde yaşadığımız için çok şanslıyız.
Diğer gezegenlerin sıradanlıkları ve zevsizlikleri içinde kaybolup gidebilirdik de. Dolayısıyla
restorantın en güzel masası bizim için rezerve edilmiş. Çok güzel yemekleri olan bir
restorantın en güzel köşesindeyiz. Yani oraya nasıl geldiğim benim için hiç önemli değil. Biri
beni bir anda oraya ışınlamış da olabilir ya da ben bütün masaları gezerek buraya karar vermiş
olabilirim. Beni ilgilendiren şey yalnızca menüye bakıp en güzel yemeği seçmek ve birlikte
oturduğum insanlarla tatlı bir sohbet eşliğinde yemeğimi yemek. Tabi sonrası da benim için
önemli değil. Yemeğimi bitirdikten sonra hesabı ödemeyi ve oradan kalkıp gitmeyi düşünmek
bile istemiyorum. Çünkü bu restorantta sadece bir kez yemek yeme şansım var. Bu da beni
alabileceğim en büyük keyfi almam konusunda daha da çok cesaretlendiriyor. Yani sonrasını
düşünmemeyi. Fakat bazı insanlar için bu durum geçerli olmamış ki yaşamdan sonra ne
olacağı konusunu tartışmışlar. Lucretius, tam da böyle bir filozof. Yani daha yemeğini yerken
nasıl eve gideceğini düşünenlerden. Doğanın Evrimi adlı kitabında ölümden sonra ne olcağını
anlatmaya çalışıyor.
Bu noktada bana ilginç gelen bir şey var. Tamam ben ölümden korkmuyorum ve
hayatı ölüm korkusu olmadan yaşamam gerektiğini düşünüyorum. Fakat bu zamana kadar
etrafımda hiç ölümden korkmayan birini görmedim. Herkes ölümden sonra ne olacağını
düşündüğü için veya bu dünyadaki güzelliklerden mahrum kalacağı için ölmekten çok
korkuyorlar. Lucretius ise tamamen bu insanlardan farklı ve yaşadığı dönemdeki çok tanrılı
ortam ve üstüne devletinin inanç konusundaki baskısına rağmen yine de ölümden korkmanın
zararlı olduğunu söyleyebiliyor. Bunu yapabilmesi onun yaşadığı zamanı göz önüne
aldığımızda gerçekten beni etkileyen bir olay.
Ölümü düşünmek ondan korkmayı beraberinde getiriyor. Çünkü sonrasındaki belirsizlik,
insanın tüylerini diken diken ediyor. Gelecekte ne olacağımı ve neye dönüşeceğimi ya dadönüşemeyeceğimi anlamaya çalışmak sadece bir düşünme etkinliğinden öteye nasıl gidebilir
ki? Ayrıca bunları düşünüp korkmak da istemem. Bence insana mutluluk verecek olan şey
yaşamından keyif almaya çalışmasıdır. Belki bu dediğim şey çok tanıdık gelebilir çünkü
herkesin ağzında olan fakat uygulamaya gelince kimsenin başaramadığı bir şeydir bu. Madem
ki herkesin kafasında aynı şey var ama kimse bunu başaramıyor; demek ki bizim
sandığımız zevkler keyif verici şeyler değiller. Dolayısıyla buna yamuk bakmalıyız. Yani
alıştığımız şeylerin tamamen dışında bir keyif algısı oluşturmalıyız.
Bu yazıda nelerden keyif alınabileceğini yazmayacağım elbette. Yani paraşütle atlayın,
denizde dalış yapın, spor yapın gibi şeyler bana hep yanlış gelmiştir. Çünkü bence keyif,
tanımı yapılacak ya da belirli ölçütleri olan bir olgu değil ki. Fakat kendim için keyfin ne
olduğunu söyleyeyim: ölümü düşünmeden istediğim her şeyi yapmak. Ölümü düşününce
nedensiz bir gerginlik kaplıyor vücudumu. Çocukken gördüğüm bir trafik kazasının da bunda
etkisi olabilir ya da dedemi bir daha göremeyecek olmam. Bu yüzden ne adını duymak ne de
düşünmek istiyorum onu. Sadece mutlu olmak, bana verilen süreyi çok güzel kullanmak
istiyorum. Benim yapmaktan hoşlandığım aktiviteler daha önceden belirlediğim şeyler değil.
Bazen kitap okumak, bazen sevgilimle film izlemek, bazen de yalnız kalıp güzel bir yürüyüş
yapmak benim için keyfin kaynağı oluyor. Önemli olan ne yapmam gerektiği değil, o an ne
yapmak istediğim. Dolayısıyla yaşamak benim için sıcak bir yaz günü biranın verdiği serinlik
kadar güzel ve vazgeçilmez.
Başta bir restorantın en güzel masasında olduğumuzu söylemiştim. Bu masada güzelce
yiyelim, sohbet edelim, bir sürü fotoğraf çekelim, şarkılar söyleyelim... Fakat yemekten
sonrasını düşünmeyelim. O zaman bizim için bu güzel şans hiç gelmemiş demektir. Ölümü
düşünüp üzülmeye gerek yok. Verilen şansı en iyi şekilde kullanalım yeter. O zaman ne
yemekten sonra eve gitmek için trafikte geçireceğimiz zaman ne de yiyemediğimiz diğer
yemekler üzebilir bizi!
Lucretus. Doğanın Evrimi. Arya Yayınevi. 2011. Baskı.",,,,
593,BİR ÇİZGİDE ZAMAN,,"bugün ve gelecek; hepsi bu, soyut bir kavram için yalnızca üç kelime. Zamanla ilgili
söyleyebileceklerimiz eski anılarımızla veya bilgilerle sınırlı bir geçmiş, anlar silsilesinden oluşan bir
bugün ve hayaller ile tahminlerden ibaret bir gelecek; düz bir çizgide akan saniyeler, dakikalar, günler
ve dahası… Hâlbuki zaman gibi geniş bir kavram için böylesine basit bir çizgi, bir akış düşünmek ne
kadar doğru olur ki? İşte Salvador Dali’nin Belleğin Azmi adlı eserini seyre daldığımda aklımda
geçenler bunlardı.
Eriyen saatlere bakarak zamanın benim kafamdaki anlamını sorguladım, ben de çoğu insan gibi bir
akış durumu veya düz bir çizgi ile ifade edilecek kadar basit bir kavram olarak görüyordum zamanı.
Peki bu kadar kolaysa ifade etmek, beni bu tabloda uzun bir süre düşünmeye iten şey neydi? Şüphesiz
ki düz bir çizgiden fazlası vardı ve bunları fark etmek için Dali’nin gerçeküstü tablosunu incelemem
yeterli olmuştu. Arka plandaki katı gerçeklik, Port Lligat manzarası, dünyanın beynimizde algılanan
yönünün aslında ne kadar sınırlı ve yetersiz olduğu hissini uyandırdı bende; resme bakıldığında göze
ilk çarpan eriyen saatler ise zamanın bilinçaltımdaki anlamını sorgulamamı sağladı. Ağaçtan ve
masadan sarkan saatlerin gerçekliğin katı sınırları altında çaresizce eriyişi insanı hayal dünyasına
sürükler gibiydi. Sürüklendiğim hissiyle incelemeye devam ederken yerdeki yaratığı ve üstündeki saati
kestirdim gözüme. Bu yaratıkta katı çerçevelerle sınırlanmış zamanın yükünü üstlenen kendimi
gördüm, kendimi ve gerçeklikle hayal arasında yaşadığım çaresizliği, tereddüt duygusunu hissettim.
Tablonun ayrılmaz bir parçası olan saatler zamanla ilgili basit düz çizgi anlayışımı silip atmıştı
tablodan gözümü ayırdığımda. Birbirini kovalayan akrep ve yelkovan gözümdeki gerçekliğin
yitirivermişti. Bir yanda gerçek bir manzara bir yanda ise gerçeküstü ögeler, zamanın neden saniye
veya dakikalarla ölçüldüğünü hatta neden ölçtüğümüzü düşündürmüştü bana. Hiç bilmediğimiz kısa
bir ana başlangıç diyerek saat, dakika, saniye gibi kavramlar yaratmıştık ve o andan beri sadece
ölçüyorduk insanoğlu olarak. Kendi yarattığımız kavramlarla ölçüyorduk ve yine insanoğlunun eseri
olan akrep ve yelkovanı takip ederek kovalıyorduk zamanı. Aslında bana göre zamanla olan bu
kavgamızın en acınası yönü şuydu: bilmediğimiz kısa bir başlangıç anından hiç bilemeyeceğimiz bir
son ana kadar olan uzun süreçte kıyaslanamayacak derecede kısa hayatımızı bu süreçte bir araya
sıkıştırmaya çalışıyor olmamızdı.
Zamana bir başlangıç, bir bitiş ve birçok ölçü birimi dahil ederek bu soyut kavramı kovalamaya
başlamıştık. Doğuyor, ölüyor ve arada geçen kısacık hayatımızı düz bir çizgide akıyor gibi düşünerek
bu akışta kaybolup gidiyorduk. Zamanı katı gerçeklik anlayışımıza; görebildiğimiz, duyabildiğimiz ve
hissedebildiğimiz somut kavramlara benzetmeye çabalamış ve başarılı da olmuştuk. Artık zamanı
ölçebiliyor ve hayatımızı bu ölçünün etrafında bir yerlere yetişmeye çalışarak geçirebiliyorduk.
Gözlerimizin bir ucu ya cebimizdeki ya da duvarımızdaki saatte oluyor; anlarımızı koşarak, kim bilir
hangi işimize yetişmeye çalışarak yitirip gidiyorduk. Düz bir çizginin üzerinde dünde yaşadığımız anılar
için kimi zaman pişmanlık kimi zamansa özlem duyuyor, bugün yaşıyor olduğumuz anın içinde akrep
ile yelkovanı kovalıyor ve yarın yaşayacağımız günlerin hayalini kuruyorduk hatta hala öyle yapıyoruz.
Kendi koyduğumuz sınırların, eriyen saatlerin, altında eziliyoruz ancak böyle olmak zorunda değil.
Zaman basit bir çizgi ya da akan bir nehir değil, zaman sadece andan ibaret ne geçmiş ne gelecek ne
de sınırlar olmadan içinde durduğumuz an…
Dali, Salvador. Çağdaş Sanat Müzesi.1931. Yağlı Boya. New York",,,,
3818,Ezgi Temiz,,"TURK 101-17
Başak Berna Cordan
02.11.2014
YOKUN VARLIĞINA ALIŞMAK
Gölgesizler adlı bu müthiş kitabı şans eseri alıp okuma fırsatım oldu. Ne ilgisi var
şansın bununla diye soracaksınız tabi, hemen anlatayım. Otobüs saatini beklediğim bir günde,
mağaza vitrinlerinden sıkılıp bir kitapçıya girdim ve girer girmez başladım kitapları
kurcalamaya. Rafların birinde iç karartıcı, siyah beyaz kapaklı bir kitap gördüm. Tabii hemen
ilgimi çekti, arkasını çevirip okumaya başladım. “Cennet’in oğlu kendini kendi varlığında yok
etmişken, gerçekten kadının dediği gibi bir kez daha yok olmuşsa durum kötüydü. Bu işin
sonu yavaş yavaş köyün tamamen yok olmasına dek gidebilirdi. Belki köy zaten yoktu daTEMİZ 2
bunu kimse anlayamıyordu henüz; köylülerin hepsi alışmıştı yokun varlığına…”(Arka
Kapak). Kitabın arkasındaki bu yazı en az kapağı kadar değişikti ve Hasan Ali Toptaş’la
tanışmam da bu şekilde oldu. Kitabı alıp okumaya başladığım anda başka bir dünyaya girdim
sanki. Yazar o kadar kolay okunur, sade ve akıcı bir dille yazmış ki bir çırpıda okudum kitabı.
Bu anlaşılır ve akıcı dille, varlık-yokluk kavramını da usta bir şekilde kurabilmiş yazar. Sanki
bir masal dünyasındayız ve bunu karakterlerle birlikte yaşıyoruz gibi.
Varlık-yokluk kavramları üzerine kurulmuş bu roman iki mekânda geçiyor. Biri şehir,
diğeri ise bir köy. Bu yerlerin ortak özelliği ise berber dükkânı. Her iki mekânda da bir berber
dükkânı var ama köydeki geçmişi, şehirdeki ise geleceği temsil ediyor. Romanda zaman bu
yüzden çok karışık. Bazen köydeki geçmişteyiz bazen de şehirdeki gelecekte.
Kitabın başında bir gün her şeyini bırakıp köyden kaçan berber Cıngıl Nuri’den
bahsedilir. Kitabın bazı yerlerinde ise Cıngıl Nuri’yi gelecekteki berber dükkânında sıra
bekleyen sakallı adam olarak görürüz. Daha sonra sırasıyla kaybolmaya başlar herkes.
Muhtar, Güvercin, Cennet’in oğlu gibi. Kitapta yazarın kurguladığı çoğu karakter, var olmak
ve yok olmak kavramlarını tartışır içinden. Bunu da yazar sadece bir karakter üzerinden
yazmadığı için anlayabiliyoruz yani her karakterin düşüncesini okuyabiliyoruz.
Kitapta beni en çok etkileyen olaylar muhtarın kendini asması ve atın çocuğu ezerek
öldürmesiydi. O kadar etkileyici bir üslupla yazılmış ki okurken tüm sahneler gözümde
canlandı ve sanki bir korku filmindeymişim gibi ürküttü beni. Köyün en güzel kızı olan
Güvercin’in kaybolması ve herkes Cennet’in oğlu kaçırdı zannederken ayının kaçırmış olduğu
ortaya çıkınca kitabın ilginçliği daha da arttı. Kitabın sonlarında Güvercin’in ayıdan hamile
kalması ve yarı ayı yarı insan çocuk doğurması da kitabın esprili bir bölümüydü.
Kitapta dikkat ettiğim diğer bir nokta ise muhtarın, Nuri ve Güvercin kaybolduktan
sonra devletten yardım istemesi ve hiçbir cevap alamamasıydı. Bu da kitapta devlet
kavramının olmadığının göstergesidir. Belki de devlete gönderme yapmış olabilir ama düşük
bir ihtimal olsa gerek. Çünkü yazar toplumsal sorunlara çok yoğunlaşmamış kitapta. Kurguya
dönersek, muhtarın intihar sebebi devletin kayıp olaylarıyla ilgilenmemesidir. Herkes
muhtarın dönmesini beklerken aslında onun şehrin ortasındaki ofisinde ölü bulunması da
devletin suçudur halkın gözünde.
Kitabı bitirince acaba adı neden Gölgesizler olabilir diye düşündüm bir süre. Sanırım
bu da yine yazarın yok oluş kavramıyla ilgili. Aslında oradaki karakterlerin hepsi kurmaca
yani yoklardır. Kendileri olmadığı için gölgeleri de yoktur.TEMİZ 3
Varlık ve yokluk birbirine zıt gibi görünse de aslında birbiriyle ilişkili kavramlardır.
Var olmanın ne demek olduğunu bilmeden yok olmanın ne demek olduğunu bilemeyiz. Zaten
herkes hayatında bir kere de olsa düşünmüştür neden varız diye. Neden varız, ne yapmak için
geldik, aslında var mıyız? Bu sorular biraz manasız gibi görünse de herkesin aklına takılan
ama hiçbir zaman cevabı olmayan sorulardır. Bu konuyla ilgili birçok felsefeci çalışmıştır
ama düşündükçe daha başka sorular da ortaya çıkmıştır.
Yok olmak sadece ölmek anlamında değildir. Bazen bir toplumun arasına karışırız,
onlar ne yaparsa dışlanmamak için aynı şeyleri biz de yaparız. Asıl yok oluş bu şekilde olur.
Kendimizi unuttuğumuz, kendi sesimizi dinleyemediğimiz, başka insanların etkisi altında
kaldığımız zaman. Kendimizi, kişiliğimizi, zevklerimizi bulduğumuz zaman var oluruz.
1993 yılında Yunus Nadi Roman Ödülü’nü kazanan bu eser üslup, konusu ve kurgusu
açısından bence bir başyapıt. Yazara, doğunun Kafka’sı demeleri de bu değişik kurgusuyla
insanlara bir şeyler anlatabilmesi olabilir. Kafka’nın ünlü “Dönüşüm” eseri gibi.
“Gölgesizler” sayesinde Hasan Ali Toptaş gibi başarılı bir yazarla tanıştım, iyi ki de
tanışmışım. Değişik anlatım tarzı ve kurgusuyla Gölgesizler tek kelimeyle büyüleyici bir eser.
Kaynakça
Toptaş, Hasan Ali. Gölgesizler. İletişim Yayınları.",,,,
2848,Ege Ozan Özyedek,,"Gün geçtikçe birlikte mutlu, barışçıl bir şekilde yaşayacağımıza nedense dünya daha da
vahşileşiyor, belki de bana öyle geliyor. En son ne zaman haberleri açtığınızda mutlu, neşeli bir
haber gördünüz? Ben uzun zamandan beri ne zaman haberleri açsam ya politikacılar bağıra
bağıra kavga ediyor, birbirlerine hakaret ediyorlar; ya birilerine bir şey oluyor, bir bomba patlıyor
veya bir saldırı oluyor veya ahlak kurallarını öğrenememiş birkaç kişi sınırları aşıyor ve tatsız
şeyler yapıyor. Tabi ki haberlerde bunlar olmalı, adı üstünde haber sonuçta bize ülkede ve
dünyada olup biteni göstermek amacı. Beni üzen haber kuruluşlarının mutlu haber koymaması
değil, beni üzen dünyada böyle olayların yaşanıyor olması ve bizim insan âlemi olarak bunları
engellemek için hiçbir şey yapmıyor olmamız.
Her gün insanların birbirine saygısı ve sevgisi yavaş olsada azalıyor. Bu çevremizde
gerçekleşen terör saldırıları sonucu mu, yoksa genel olsarak medyanın biz insanlar üzerindeki
etkisi mi tartışılır fakat insanların gün geçtikçe birbirine tahammül edemediğini görmek o kadar da
zor değil. Livaneli Huzursuzluk kitabında buna bir kaç örnek veriyor. İbrahim Mardin’e gittiğinde
çocukluğunu hatırlıyor ve o zamanki barışçıl hayat ile şimdiki nefretle dolu dünyamızı
karşılaştırıyor. Kendi yaşamımdan gözlemlediğim bir örnek vermem gerekirse, iki hafta önce
okulumdan şehre inmek için belediye otobüsüne binmiştim. 4 çocuklu biri otobüse bindi ve
çocuklarını teker teker oturttu. Sonra ki duraklarda yürümekte zorlanan ve oturması gereken bir
kaç insan bindi ve bu insanları görmesine rağmen çocukları veya kendisi kalkıp gelen bu
insanlara yer vermedi. Tabiki bir örnek insanların saygılarının azaldığına bir kanıt olamaz fakat
gün geçtikçe böyle olayları daha çok görüyorum. Hastalar, engelliler ve yaşlılar için yapılmış
asansörlere herkesten önce sapasağlam insanların binmesi, insanların aileleri ile saygısızca
konuşmaları; spor, din ve benzeri olaylar yüzünden bazen ölümlerle sonuçlanan kavga veya terör
saldırıları... Hatta geçen haftalarda Las Vegas’ta bir adam sebepsiz yere ateş açtı ve masum
insanları öldürdü. Aynı kitapta İbrahim’in hatırladığı gibi ben de çocukluğumu ve o zamanki
barışçıl ortamı hatırlatıyorum. Bugünlerde yaşanan bahsettiğim olaylar ile karşılaştırınca da
maalesef ki birbirimize karşı nefretin ne kadar arttığını görmek çok kolay oluyor.Livaneli günümüzde yaşanan ve merkezinde nefret olan benzer bir olaydan bahsediyor. Kitapta
bir dinin yanlış anlaşılması yüzünden bu dine inanan veya bu dine inananlarla bir ilişkisi olan
insanlara yapılan zulmü anlatıyor. Bu topluluğu bize anlatarak günümüzde çevrili olduğumuz
nefreti görmemizi sağlıyor. Kitabın en beğendiğim kısımlarından biri İbrahim İstanbul’a
döndüğünde oradaki “plaza insanları” ile Ezidileri karşılaştırma anıydı. Plaza insanlarındaki
bencillik, materyalizm ve en üstte olmak için verilen savaş ile Ezidilerin yaşamak için verdiği
mücadele arasındaki kontrastı, “İnsanlar bunca acı çekerken, İstanbul’da en iyi suşinin nerde
yenilebileceğini konuşanlara dayanamıyordum” diyerek bize anlatıyordu. Aynı zamanda kitapta iş
ortamındaki rekabet sebebiyle insanların birbirlerine saygısızca davranması ve her şeyi bir yarış
olarak görmesi de bize bazı insanlarının birbirleri için çok az saygısının kaldığını ve kendi hayatları
dışında yaşanan bu üzücü olayları görmezden geldiklerini gösteriyor.
Zülfü Livaneli Huzursuzluk kitabında hayatımızda din ve benzeri nedenlerden doğan nefret, öfke
ve şiddet nedeniyle yaşanan olayları, herkese bir ders vermek amacıyla bizim huzurumuza
sunmuş. Tabi ki kitabın sonunda o kadar da huzurlu olamıyorsunuz, çünkü gerçekten de hiçbir
şeyi sansürlemeden tüm acısıyla önünüze koyuyor: kitapta Ezidi insanlara yapılan zulmü ve o
insanların nasıl sanki birer objelermiş gibi kullanıldıklarını okurken sanki siz de bu olaya tanık
olmuşsunuz gibi hissediyorsunuz. Livaneli, Melek’in kardeşlerinin cani bir şekilde öldürülmesini,
Melek ile kardeşinin pazarda sanki birer mobilyalarmış gibi satışa çıkarılmalarını tüm gerçekliğiyle
bize anlatıyor. Kitap süresince sanki kitabın baş karakteri İbrahim sizmişsiniz gibi hissediyor ve
onun duygularını okurken sizde yaşıyorsunuz. Kitapta birçok güncel probleme değiniliyor; nasıl
kendini “dindar” gösteren bazı kuruluşların aslında dinlerine uymak dışında her şeyi yaptıklarına,
çoğu zaman söylentilerin aslında doğrudan uzak olduğuna ve dünyada bu kadar acımasız olay
yaşanırken bizim hâla küçük engeller karşısında yıldığımıza. Kitabı okuduktan sonra sanki bir
boşluğa düşüyorsunuz, bu acımasızlıkların gerçek olmasını istemiyorsunuz hatta aynı İbrahim’in
“keşke sormasaydım” dediği gibi siz de “keşke okumasaydım” diyorsunuz. Çünkü biz genelde
kendi problemlerimize yoğunlaşınca çevremizde olup biteni bloke ediyoruz ve çevremizdeki olan
biteni böyle açıkça okuyunca insan keşke bunları bilmeseydim diyebiliyor. Bilmemiz gerek ama
insan belki de kendini daha da çok üzmek istemiyor veya kendimiz bu gerçeklerle yüzleşmek
istemiyoruz, bu yüzden bu olayları normalleştirerek hayatımıza devam ediyoruz ve her yeni bir
nefret suçuna sanki her gün olan bir şeymiş gibi bakıyoruz.Bazen gerçeklerle yüzleşmek zordur fakat bazı gerçeklerle yüzleşmeden hayatımızda ileri bir
adım atamayız. Çoğumuzun adım atabilmesi için de Huzursuzluk kitabında İbrahim’in terörist bir
grup tarafından öldürülen arkadaşı Hüseyin’in söylediği bir gerçeğe ihtiyacımız var: “Ben bir
insandım.” Hastanede ölmeden önce söylediği son sözleri bize hepimizin insan olduğunu ve
birbirimize eşit, insan gibi, davranmamız gerektiğini öğretmeli çünkü hiçbirimizin birbirini üzmeye
hakkı yok.
Kaynakça
Livaneli, Ö. Z. (2017). Huzursuzluk. Doğan Egmont Yayıncılık ve Yapımcılık Tic. A.Ş.",,,,
8476,Büyük Noksan/ Deniz Kaygusuz,,"""samimiyet""le karşı karşıya gelmeyeli ne çok zaman olmuş. Yani en azından benim için böyle... Bu
zamana kadar aklıma bile gelmemişti bu düşünce. Fakat Sait Faik Abasıyanık'ın Son Kuşlar'ını
okuduğumda şöyle bir etrafıma baktım ve bir anda fark ettim; gerçek anlamda samimi bir insanla
karşılaşmayalı uzun zaman olmuş. Hatta belki hayatım boyunca karşılaşmadım öyle biriyle. Nasıl
bilebilirim ki?
Yazar o kadar akıcı anlatıyor ki hikâyeleri, birinde bile sıkılmadan okudum tüm satırları.
Özellikle de Mercan Dede, Barba Antimos ve Apostol Efendi gibi tek bir karakter üzerine
yoğunlaştığı öykülerde... O insanların yaşadıkları o kadar güzel hissediliyor ki, bütün acıları,
hüzünleri, mutlulukları... Sanki o adada, onlarla birlikte büyümüş, birlikte yaşıyormuş gibi
hissediyorum.
Beni en çok etkileyen, bunların yanı sıra, Kırlangıç Yuvasındaki Kadın adlı öykü. Diğer
öykülerden daha çok sevdiğimi söyleyemem ama yazarı kendime en yakın hissettiğim öykü
diyebilirim. Bu öyküde diğerlerinden çok daha fazla hayal ürünü kullanmış yazar. Birkaç sefer de
bundan bahsetmiş zaten; gerçek insanları anlatmaktan bıktığını yazmış. Benim anladığım kadarıyla
insanlardan biraz uzaklaşmak istediğini anlatıyor bu hikâyede. Sırf o yüzden hayalî bir kahraman
yaratmış kendine, insanlardan uzaklaşmak istemiş. Bu benim sıkça istediğim bir şey, özellikle de
son zamanlarda. İnsanlar bazen o kadar yapmacık ve çıkarcı olabiliyorlar ki... İşte o zaman bu
dünyada yaşamak istemediğimi hissediyorum. İnanıyorum ki birçok insan da şimdi, tam bu
dakikada aynı şeyi düşünüyor. Buna şahit olduğum için kesin bir yargıya varabiliyorum hatta. Pekineden? Neden tüm insanlar bundan yakınırken aynı zamanda hepsi sevmedikleri o kişiliğe
bürünüyor? Bunu nasıl yapabiliyorlar? Acaba ben de bazen öyle oluyor muyum? Bu merakımın asla
tam olarak dinebileceğini sanmıyorum. Ama bana kalırsa, insanların bir şey yaparken çıkar
gözetmeleri bunun en büyük nedeni. Büyüklerden hep duyduklarımıza göre dünya, insanlar çok
değişmiş; öncesini bilmiyorum ama ben kendimi bildim bileli insanlar hep böyleydi. İnsanlara karşı
kendimi korumam öğretildi bana hep, hâlâ bu öğütleri duyuyorum ve sanırım öğüt verebilecek
kıvama geldiğimde ben de aynı şeyleri söyleyeceğim küçüklerime. Biri sizden bir şey istediğinde
onu edebiyle yapmak gerekir, ""Acaba benim yararıma nasıl dokunur?"" diye düşünerek değil. İşte bu
şekilde insanların saygısı, onların arasında değerli bir yer kazanılmış olur. Çoğu insanın yapmadığı,
belki de yapamadığı şey de bu. Bir şey onları sürekli alıkoyuyor samimi, içten davranışlar
sergilemekten. Belki de ""insanın doğasında var"" dediklerindendir bu da, kim bilir? Belki de insanlar
gerçekten açgözlü ve kibirli yaratıklardır. Ama ben buna inanmak istemem, içimde daima bir umut
var her insanın öyle olmadığına dair. Yaşayıp görmekten başka çaremiz yok ne yazık ki...
Sait Faik, belki gerçekten sürekli aynı şeyleri anlatmaktan sıkılmıştır da onun için hayalî
bir kahraman oluşturmuştur kendine ama öyküyü kendi yorumumla okuduğumda ben bu kadar basit
olamayacağını düşünüyorum. Benim teorim doğru değildir belki ama elbet bir nedeni vardır. Zaten
yazarın diğer hikâyelerinde de sürekli haksızlık yapan insanlara karşı bir öfke ve onlardan kaçma
isteği sezdim okurken. Daha çok saf, temiz ve ahlaklı ada sakinlerini anlatmış. Doğrusu beni bu
düşüncelere sürükleyen de o insanlardı. Onlar gerçek mi, gerçekten yaşadılar mı bilmiyorum ama
onları tanımayı çok isterdim. Sait Faik gibi, bir kez olsun onlarla kayıkta balık tutmak, bir akşam
sofraya oturmak isterdim ben de. Onlar benim umut kaynağım oldu çünkü; daha doğrusu onları
yaratan Sait Faik. Benim eksikliğini çektiğim şeyi gerçekten isteyen birileri daha olduğunu gösterdi
bana. Onun sayesinde hayatta bel bağlayabileceğim bir umut olduğunu yeniden gördüm.",,,,
9048,İnovasyona Uzak Duran Toplum,,"bizlere 6 yıllık bir çalışma sonucunda sunmuş. Kitabı ilk gördüğümde benim için
yazılmış bir kitap olduğunu düşündüm çünkü hayalim bir girişim yapıp hayata değer
katmak. Kitabın ismi Türkiye’nin son yıllarda geçirdiği sıkıntılı yılların sebebini açıkça
belirtiyor. Bu kitaba başladığımda dünyadaki ekonomik birimlerin artık gelecek
umutlarını inovasyona, Ar-Ge çalışmalarına dayamasının ne denli haklı olduğunu
gördüm. Bu inovasyonun sadece ürünleri tasarlarken değil de bir ürünün, tüketiciye
gelene kadar geçtiği bütün aşamaların temellerine kadar girdiğini görmek benim için
çok etkileyici (Gürsu, 2018, s.25). Kitapta anlatılan önemli fikirleri işlemeden önce
kendimden bahsetmem gerekiyor sanırım. Bu sayede düşüncelerimin kökenlerini
anlamanız daha kolaylaşabilir. Belki de yazacaklarım sizin aklınızda yer edecek ve
sizin Türkiye’deki iş ekosistemlerinin üzerinde olumlu değişiklikler uğruna çaba
göstermenizi sağlayacak.
Ben, eğitim sistemimizi birçok kişi gibi yaşayarak öğrenmiş, yani öğrencilerin
hayal güçlerini kullanarak değil de ezber yaparak problemleri çözdüğü sistemin
içinden gelen bir öğrenciyim. Bu kitabın özellikle giriş bölümünde bahsettiği teknolojiyi
bağımlılık seviyesinde kullanan, problem belirleme ve problem çözme yeteneği
nerdeyse yok olmaya yüz tutmuş bir sistem insanıyım. Halimi yazarın kaleminden
okuyunca gerçekleri birazcık da olsa idrak etmeye başladım. Hayallerimi
gerçekleştirme yolunda insanların hayatlarında karşılaştıkları sorunları benzersiz
şekilde çözmem gerekli olduğunu görmek, beni hayallerime bir adım daha
yaklaştırıyor bence. En azından ben öyle olduğuna inanmak istiyorum. Hayallerimin
gerçekleşmesi bana olduğu kadar ülkemde hâkim olan düşünce yapısına bağlı. Ne
yazık ki son zamanlarda Türkiye’nin durumu da benim durumumdan çok farklı değil.
Ar-Ge’ye yatırım yapmayan özel sektör; Ar-Ge yaptığını söyleyenler desteklense bile,
bu destekler sonucunda yapılmış, ürünleri kopya etmekten öteye gitmeyen, yaratıcılık
yoksunu ürünler çıkıyor (Gürsu, 2018, s.49-50). Bu tür ürünlere günlük hayatımızda
her zaman karşılaştığımı fark edince içim ürperdi. Yüzde yüz yerli ve milli damgası
altında empoze edilen projelerin aslında temellerinde yaratıcılık ve inovasyon
yatmadığı için dışardaki ürünün kopyası olduğunu fark etmem çok da zor olmadı. Ne
de olsa her zaman diğer ülkeler geliştirir biz kopyalarız fikri hâkim olduğu açıkça
görülebiliyor.
Girişimci olmak isteyen birisi olarak, Türkiye’de baskın olan zihniyeti şu şekilde
görüyorum. Hayatta bir şeyler başarmak isteyen birisinin kendi kendini
yetiştirebilmesi gerekli. Bunu yapabilmesi için ilk önce eğitim sisteminden bir şekilde
korunup, yaratıcılığını koruması ve bunu kitap okuyarak perçinlemesi gerekli. Yani
süreç aşağı yukarı şöyle olacak. Hem eğitim sisteminden uzak duracaksın hem de
sınavlarda dereceye girecek kadar iyi bir şekilde öğreneceksin böylece sınavlarda
dereceye girebilesin. Bu sınavların sonunda eğer başarılı olursan Türkiyestandartlarına göre iyi bir üniversiteye gidebilirsin ki sadece birkaçının misyonunda
öğrencilerini entelektüel ve akademik açıdan geliştirmek var. Apartman
üniversitelerinden bahsetmiyorum bile… Bütün bu engelleri çoğu öğrenci geçemiyor
ve bu nedenle Türkiye’nin bütün tabakalarında zihniyet aynı kalıyor. İnsanlar çıkışı
olmayan bir döngüde sıkışıp kalıyor. Büyük şirketlerin patronları ve ülke yöneticileri,
Türkiye’nin ihtiyacı olduğu değişimi anlamasına rağmen kısa yoldan parayı kazanmak
uğruna bu konuda bir şey yapmıyorlar. Kendini yetiştirmiş gençlerimiz ülkede kalıp
hayata değer katacak inovasyonu yapmaya katlanacaklar mı? Peki bu zor koşullar
altında bu kadar zorluğa katlanmak amaçları uğrunda bir şeyleri değiştirebilecek bir
şey mi yoksa akıntıya karşı kürek çekmek mi? Bu soruların cevabı benim için şu an
belirsiz.
Patronların neden bu kadar vizyonsuz hareket ettiğini anlamak benim için çok
zor. Çünkü küreselleşen dünyada büyük firmalar artık ürünlerini inovasyonlarıyla
pazarlarken yerel firmalar hala bunu neden kavrayamıyor bilmiyorum. Sürekli değişen
teknoloji pazarında, değişmeyen tek değişkenin değişim olduğunu anlamak çok da
zor olmasa gerek. Artık bu firmaların sadece kısa sürede kazanç amacıyla değil orta
ve uzun vadede küresel oyuncuların oynadığı liglerde oynamasını gerekli. Bunu da
nitelikli insanların gelişimine yatırım yaparak gerçekleştirebilirler. Bu yatırımların
ülkemiz için hayati bir önemi var bence.
Sonuç olarak, Türkiye’nin içinde bulunduğu çirkin döngü, girişimcilik ruhunu
öldürüyor, gençlerin hayallerini çürütüyor. Genelde inovatif insanlar, bu döngüyü
gerek çevresel gerek bireysel faktörlerin farklı olması sayesinde kırabilmeyi
başarıyor. Bu insanların sayısını artırabilmek adına ülkedeki yöneticilerin daha resme
daha geniş açıdan bakmaları. Umarım bende bu değişimin çarklarından biri olabilirim.
Çevremiz değiştiğinde inovasyonunun, sahiden bize yakın olduğunu göreceğiz.
Emre AÇIKGÖZ
Kaynakça
Gürsu, Hakan. “Sahi, İnovasyon Neden Bize Bu Kadar Uzak?”, Dost Kitabevi
Yayınları, 2018",,,,
4051,MEHMET ERKİN ŞAHSUVAROĞLU,,"AĞAOĞLU’NUN ROMANI ÜSTÜNE
Hepimiz, yaşadığımız dünya içerisinde zaman zaman bir şeylerin yanlış olduğunu
düşünmüşüzdür. Bir kısmımız toplumun yaşayışından dert yanar, bir kısmımız gerçek adaletin
sağlanamadığından. Bizi insan yapan da zaten bu eleştirel algıya sahip olmamızdır. İdeolojiler
bu nedenden dolayı ortaya çıkmıştır. Toplum mutlak mutluluğa nasıl kavuşur? İnsanoğlu
nasıl daha eşit şartlara sahip olur? Bana kalırsa bu tarz sorular bile tek başına dünyanın
huzursuz bir yer olduğunu gösterir. İçerisinde bulunulan durumun rahatsız edici olmasına bir
sitem peşinde kelime virtiözü olur romancı. Öte yandan, böyle bir algıya sahip olmak,
insanoğlunun belki de şükretmemesinden ve her zaman daha fazlasını istemesinden
kaynaklanıyor da olabilir, ancak başlangıcımızdan günümüze kadar insan olarak çok kan
döktük ve çeşitli zulümlere maruz kaldık. Acı reddedilemeyen bir duguydu çoğumuz için.
Demek istediğim şey, dünyanın işleyişini ve kendimizi eleştirmekte tamamen haklı
olduğumuzdur. Bir Düğün Gecesi Adalet Ağaoğlu’nun en önemli romanlarındandı. Bize o
ideolojiler çağında bu duyguları yaşattırmıştı Adalet Ağaoğlu.
Cemil Meriç’in sevdiği romanlar arasında Bir Düğün Gecesi özel bir yere sahip. Büyük
denemeci o romanda bizim görmediğimiz noktalara işaret ediyor ve Türk romanının yüz akı
olduğunu ifade ediyor. Usta bir anlatım sahibidir bu romanıyla Ağaoğlu. Ben Cemil Meriç’in
bu değerlendirmesine bir anlam verememiştim. Pek de kolay okunan bir roman değildir bana
göre Bir Düğün Gecesi…
Fakat hayli aradan sonra tekrar roman yazmaya başlayan Adalet Ağaoğlu ustalık döneminde
farklı bir yazar profili çizmeye başlamıştır diyebiliriz.
Bugün artık bize daha çok hitap ediyor ve yeniden okunan yazarlar arasında yerini alıyor.
Dar Zamanlar serisi içinde değerlendirmiş yeni romanını Dert Dinleme Uzmanı’nı Bir Düğün
Gecesi ile karşılaştırarak okumaya çalışıyorum Adalet Ağaoğlu’nun…
Alev Alatlı’nın yaptığı gibi Adalet Ağaoğlu da roman yazımında bir seri üzerinden
yakalamaya çalışıyor okuyucusunu.
Dar Zamanlar Türkiye’nin çözümlemesinin edebi çerçevesini sunuyor bizlere. Dert Dinleme
Uzmanı bu serinin dördüncü kitabı. Öyle bir ülkede yaşıyoruz ki, her derdin arkaplanında
zengin bir simgeler dünyası bulunuyor. Romandaki çağrışımları ile her dert toplumun derin
bunalımlarından arakesitler seriyor önümüze. Toplumdaki derin ahlaki çöküntünün,
dejenerasyonun, kişilik yozlaşmalarının nezih ve cin anlatımı ancak Adalet Ağaoğlu’nun
üslubu çerçevesinde tahammül edilebilir hale geliyor.Yozlaşmalar ve ahlaki çöküntüler kimi zaman farkına varamayacağımız biçimde günlük
hayatımız içinde normal görüntülermiş gibi arz-ı endam etmeye başlarlar ne yazık ki…
Romancı bunu pek de ironik anlatıyor. Zaman zaman da muziplik yapıyor kendince… Bir
yayın editörümüz var ve karşılaştığı tipleri süzüyor okumak zorunda olduğu metinlerden…
Editörümüz önüne gelen kitapları tashih ederken aynı zamanda hesaplaşır kendince. Her
okuduğunun yarattığı imgelemlerle boğuşurken kendi dünyasına çekilir zaman zaman ve
notlar tutar. Bu notlar öylesine tuttuğu notlardır ilk bakıştı. Fakat işte eser bu notların dansıyla
kurulur.
Bir de bakarız ki bütün o kitaplardan süzülen ve hesaplaşmalara konu olan karakterler, olaylar
editörün öylesine kenara iliştirdiği notlarıyla bir başka eserin tamamyacı parçası olup
çıkmışlar. Dert Dinleme Uzmanı her dertten bir çıkarsamada bulunmuş ve önümüze
serpmiştir artık. O dertler, hayatlar, kişilikler ve olaylar arasında hem kendi hayatımızın
içinden her boyutta naiflikler, duygusallıklar, hassas ruhlar devşirebiliriz.gibidir. incelik ve
iyilikler üzerinde hassasiyet göstermek acaba kötü bir şey midir. Ya da kötülüğe evrilebilirler
mi? Romancı en çetin meseleyi böylece tartıştırır bize. Başarısı da buradadır zaten…
Günümüzün yabancılaşan insanı romanın dertler dünyasında her türlü karamsarlıktan
iyimserliğe gezinir durur.
Aslında Adalet Ağaoğlu tıpkı Borges’in Kum Kitabı’nda yaptığı gibi bir yaşlılık dönemi
çabası ortaya koyar. Bütün okuduğu o kitapları yazdıklarıyla da harmanlayarak her olgun
yazarın yaptığını yapmaya çalışır.
Bir eser vermek…
Öyle bir eser vermek ki bütün bugüne kadar yapıp ettiklerinin bir özeti olsun.
İşte Dert Dinleme Uzmanı, tıpkı Borges gibi okuduklarının bir hesaplaşmasına götürür yazarı
ve sanki kendinden sonrakilere bir miras bırakma çabasındadır.",,,,
5835,Esin Şafak 08/11/2016,,"5 saniye içinde yazıya geçebilirsiniz… Reklamı atla. Artık nereye baksak bu seçenek
önümüze sunuluyor. İstediğimiz içeriğe ulaşmak için o beklememiz gereken 5 saniye bizim
için bir asır gibi geçiyor ve fazladan 1 saniye bile izlemek istemiyoruz. Reklamı atla yazısı
ekranda belirdiği an bir salise bile gecikmemek için fareye atılıyoruz ve büyük bir keyifle
reklamı atla butonuna basıyoruz. İstediğimiz içeriğe ulaştık ve bize reklam olarak izletilen şey
kafamızda en ufak yer bile etmedi. Belki de reklam olarak gösterilen içerik bizim
izleyeceğimiz videodan, okuyacağımız makaleden veya gireceğimiz siteden çok daha önemli
ve farkındalık kazandırıcı bir içerik. Öyle olmasa ve çok saçma bir reklam olsa bile, bizlerde
hem sabırsızlık hem de, bizi o an mutsuz eden ya da mutlu edecek herhangi bir şeyden
uzaklaştıran ne varsa, aynı o reklam gibi, onu da atlama alışkanlığı yaratıyor.
Seray Şahiner’in Reklamı Atla adlı deneme yazısı da bu ana fikir üzerinden yürüyor.
Şahiner bu yazısında adeta hislerime tercüman olmuş ve aynı zamanda bu konuya çok daha
farklı bir bakış açısıyla yaklaşabilmemi sağlamıştır. Artık insanların hiçbir şeye sabrı
kalmamış ve ulaşmak istedikleri şeyleri bir an önce, hiç çaba sarf etmeden elde etmek
istiyorlar. Ancak bu şekilde aslında hayatın çok daha önemli noktalarını kaçırıyorlar. Şahiner
bu konuya bayram teması üzerinden yaklaşıyor ve yazısında insanların bayramın bir an önce
gelmesini istediklerini ancak bu yolda karşılarına çıkan zorlukları aynı reklamı atlar gibi
atlamak istediklerini gösteriyor.
İnsanlar artık dünyanın acı gerçeklerini, ya umurlarında olmadığı için ya da o an
kendilerini mutsuz hissetmek istemedikleri için görmezlikten gelmek ve atlamak istiyorlar.
Ancak bir yandan da bayram olmasını yani her şeyin yoluna girmesini ve bayram havasında
bir hayata ulaşmak istiyorlar. Bu ikisi birbirine çok zıt şeyler. Sen hayatta yaşanan acıları
görmezlikten gelemezsin, onu bir reklam gibi atlayamazsın. Böyle yaparsan da istediğin
bayrama asla ulaşamazsın. Sen onu görmesen de o olay hala yaşanıyor ve insanlar o acılar
içerisinde hayatlarını geçiriyorlar. Sen bunu bir reklam gibi atladığını zannederken aslında
sadece olanlara gözlerini kapıyorsun ve bayramın gelmesine destek olacağın yerde köstek
oluyorsun. Şahiner şu sözleriyle yazısını bitirmiş ve bayramın reklam atlar gibi olay atlayarak
gelmeyeceğini net bir ifadeyle belirtmiştir. “Evimizi elimizden alıyor… Reklamı atla! Bunlar
reklam değil. Videoya geçmek için 5 saniyemiz? Bunları bir tuşa basmakla geçemezsin…
Ekranı kapat. Sokağa çık. Ancak o zaman, elbet bir gün… İyi bayramlar!” (Şahiner 131).
Zorluklardan kaçarak, onları “atlayarak” hiçbir yere varamayız. Bir şeyi istiyorsak
onun için çabalamalıyız, bir şeyleri başkalarından beklemek, onları kendimiz yapmalıyız.
Hayatta bir seyirci ya da figüran değil, oyuncu, hatta başrol olmalıyız. Ancak bu şekilde
istediklerimize ulaşabiliriz. Kötü şeyleri görmezden gelerek onları yok etmiş olmayız. Biz
onları görmesek de onlar hala yaşanmaya devam eder ve reklamı atlamış olsak da o karşımıza
çıkmaya ve istediklerimize ulaşmamızda birer engel olmaya devam eder. Bu nedenle ben
“reklamı atlama” hayat tarzını benimsemek ve onun esiri olmak istemiyorum. Önüme bir
zorluk çıktığında onu başımdan savmak, ondan kaçmak yerine, onu yenene kadar onunla
savaşmak istiyorum. Aynı zamanda hayatın gerçeklerine gözlerimi kapamaktansa, onların
farkında olup, bir şeylerin daha iyiye gitmesi için elimden geleni yapmanın çok daha doğru
olduğunu düşünüyorum. Artık reklamları atlama değil onları izleyip kendimize bir şeyler
katarak dünyaya katkıda bulunma zamanı!KAYNAKÇA:
Şahiner, Seray. Reklamı Atla. N.p.: Can Yayınları, 2016. Print.",,,,
8693,Yağmur Buğra Küçükarslan,,"Hayat aynı bir öykü gibi belli evrelerden oluşur. Her hikayede olduğu gibi
yaşamlarımızın da belli giriş, gelişme ve sonuç bölümleri bulunur. Gelişme kısmı kişiden
kişiye değişiklik gösteriyor olsa da giriş ve sonuç bölümleri hepimiz için aynıdır. Ölüm
hepimizin kaçınılmaz gerçeği, hayatımızın nihai sonuç bölümüdür. Herkese etki eder ölüm.
Ne renk, ne ırk, ne de cinsiyet ayrımı yapar. Ölmekten işte bu yüzden bu kadar korkarız.
Sevdiğimiz kitapları bile bitirirken üzüntü duyan biz en kıymetli öykünün yani yaşamın
bitmesi düşüncesiyle çılgına döner, korkudan tir tir titreriz. Bitişleri pek sevmeyiz. Keşke hiç
bitmeseydi deriz her sonun ardından. Peki ya gerçekten bir son olmasaydı? Elbet herkes hayal
etmiştir ölümün olmadığı bir dünya. Sevdiklerimizle birlikte sonsuza kadar yaşadığımız, her
gün yeni bir deneyim edindiğimiz, sevginin, mutluluğun tükenmek bilmediği bir ütopya. İşte
bu sonu gelmeyen yaşamların, bitmek bilmeyen öykülerin hikayesidir Ölüm Bir Varmış Bir
Yokmuş.
“Ertesi gün hiç kimse ölmedi.” diyerek başlar Jose Saramago’nun romanı. Adı
bilinmeyen bir ülkede insanların bir anda ölmeyi kesmesiyle başlar hikayemiz. En başlarda
insanlık kutsandığını, ödüllendirildiğini zanneder oysa romanın ilerleyen sayfalarında ölüm
olmayan bir dünyanın ne kadar korkunç olabileceği anlaşılır. Sorunlar baş vermeye başlar.
Kaos topluma hakim olur. Ölümün yokluğu ölümün kendisinden daha çok acıya sebep olur.
Kargaşa dinmek bilmez. Ölüm döşeğindekiler ölemez. Hastalıklar, sakatlıklar sonu gelmeyen
işkencelere dönüşür. İnsanların bu kadar korktuğu, nefret ettiği ölüm aranılan, istenilen bir şey
haline gelir. Bu ebedi cehennemden onları kurtaracak, özgür kılacak bir rahatlama olarak
algılanır ölüm.
O rahatlamanın hiç gelmediğini hayal etsenize. Bir sona ulaşamamayı. En sevdiğiniz
filmin bitmediğini düşünsenize. Ana kahraman günü kurtardı. Peki, sonra ne olacak? Elbet bir
noktada senaryo tıkanır. Sonuçta öykünün ilerleyeceği bir nokta kalmamıştır ki. Hikayeleri
aynı yaşam gibi anlamlı kılan bir gün sona erecek olmalarıdır. Elbet hepimizin kaybettiği
sevdikleri, özlediği yakınları vardır. Fakat bir yandan da düşünmeliyiz ki ölümün bizden
çaldığı şeylerin yanında kazandırdığı şeyler de bulunmaktadır. Ölüm bizlere bir kapanış
sağlar. Bu kapanıştan önce hayatlarımızı olabildiğince fazla sevgi ve mutlulukla doldurmaya
çalışırız. Varoluşa anlamlar yüklemeye, giderken de iz bırakmaya çabalarız. Ölüm bir yandan
korku ile beklenen, kaçınılmaya, geciktirilmeye çalışılan şeyken bir anlamda da tüm
mücadelenin, çatışmanın, sorumlulukların, yorgunlukların son bulması, sonsuz huzura
kavuşmakla eş anlamlı değil midir? Amerikan filmlerinde denir ya ‘rest in peace ‘ diye…
Huzur içinde uyuma fikri uzun ve yorucu yaşam yolculuğunun sonunda özlemle beklenen bir
kapanış olarak düşünülebilir. Ağır depresyonlarda gerçeklikten kopan hastalar hiç ölememek
korkusuna kapılırlarmış. Bu korku en ağır sanrılardan daha çok acı verir, en büyük ceza
olarak algılanırmış. Ancak eğer romanda anlatılan ölememek, hastalık, sakatlık ve acılar
içinde yaşamak değil de sonsuza dek genç ve sağlıklı kalmak, bal akan ırmaklar, yemyeşil
çayırlarla çevrili bir dünyada ekmek elden, su gölden misali yaşamak olsaydı düşüncem farklı
olur muydu bilmiyorum. Gerçi bu durum da ölümden sonrası için bir teselli olsun diye
sarıldığımız cennet fikrine epey benziyor sanırım.
Özetlemek gerekirse ölüm dünya üzerindeki en temel kanunlardan birisidir. Her
canlının bir doğumu olduğu gibi bir ölümü de olmalıdır. Her yaşam ayrı bir hikayedir ve hergüzel hikaye gibi yaşamın da bir sonu bulunmak zorundadır. Sonu olmayan hayat bana göre
anlamsızdır çünkü hayatı gerçekten yaşanılır, değerli kılan şey bizlerin sahip olduğumuz ömür
süresince sahip olduğumuz ve çevremizdekilere de yansıttığımız sevgi ve mutluluktur.",,,,
7152,İLLÜZYON,,"şarkılarıyla Lübnan‟da, Beyrut sokaklarında dolaşıyordum. Bir an kendimi
müziğe kaptırmıştım, gözlerimi kapadım. Açtığımda karşımda gördüğüm
manzara işte bu şarkıyı yazmama neden oldu. Size ne gördüğümü
anlatmayacağım ama hayatımdaki her şey bu parçayı yapmamla değişti.”
Bu hikâyeyi 24 Ekim akşamı yeni albümü “Illusion” için düzenlenen
konser için Türkiye‟ye gelen ünlü yazar Amin Maalouf‟un yeğeni Lübnan
asıllı Fransız trompetçi İbrahim Maalouf dinleyicileriyle, bizimle paylaştı.
Savaş sonrası yıkılan şehri görmenin üzüntüsüyle yazılmış “ Beirut” isimli
parçasının hikâyesiydi bu. Savaşın izlerini her bir parçasında saklayan bu
şehrin insanından yazılmış, yapılmış, çalınmış en gerçekçi parçalardan biri
bu. Her bir saniyesinde iliklerine kadar hüznü yaşayan, yaşattıran bir şarkı
. Maalouf‟un usta ellerinde dile geliyor babasının icadı dört sübaplı
trompet. Gözlerinizi kapattığınızda acı içinde bağıran, haykıran kadın
sesleri duymanız o yıkımı, acıyı, çaresizliği hissetmeniz işten bile değil o
an. Maalouf‟un trompeti dile geldi sanki haykırarak anlattı bize Beyrut‟u,
yıkımı, acıyı, savaşı. Gözlerimle görüp kulaklarımla duydum o vahşeti.
Ordaydım sanki ve kadınlar acı içinde bağırıyorlardı. Hiçbir şey
yapamadım. İçimde tarif edilemez bir duygu oluştu, nefes alamadım. O
enstrümandan çıkan sesleri canlı canlı izlerken bile bütün tüyleriniz diken
diken oluyorken bir de bütün salonla beraber şarkıyı mırıldanmak
gerçekten tarif edilemez bir duyguydu. Dinleyenleri kalplerini eline aldı o
akşam Maalouf. Anlatmak istediklerini trompetine bıraktı. Hayatın
neşesini, coşkusunu, hüznünü tane tane gösterdi bizlere. Bazı anlar
bitmesin ister ya insan, zaman dursun dakikalar ilerlemesin, bazı şeylerin
sonu hiç gelmesin. O an o salonda bulunan yüzlerce insanla aynı duyguyu
paylaştığıma çok eminim. Üstüne üstlük “bu an bitmesin” diyeceğim
sayamayacağım kadar çok an geçirdim o akşam. Sadece ıslık çalarak
dakikalarca bir parçayı seslendirmesine mi yoksa sadece enstrüman
çalarak dinleyicilerini yaptığı sanata bu kadar çabuk katmasına mı
şaşıracağıma karar veremedim. Her bir parçasında kendimden bir şeylerbuldum. Bazen benimle konuşuyor sandım, bazen Türk olmadığına
inanamadım. “If You Wanna Be A Human” adlı parçasında mesela,
Maalouf‟un Karadeniz ezgilerinden jazz bir parça yarattığını söylemek hiç
de yanlış olmaz sanırım. Hayranlıkla izledim onu ve ezgileri
harmanlayışını. Geç tanıdım onu ve müziğini ama konsere gittiğim günden
beri bir tek günüm onun şahane parçalarını dinlemeden geçmedi. Başarı
bu olsa gerek.
Çoğu insan enstrümantal müzikten hoşlanmaz ya da özel olarak
dinlemez mesela. Sadece gitar, keman ya da trompet sıkıcı gelir genelde.
İbrahim Maalouf öyle yetenekli insanlardan bir grup kurmuş ki kendine,
kelimeler kıfayetsiz. Hepsi birbirinden başarılı 3 trompetçi, iki gitarist ve
bir davulcunun performanslarını izlerken ağzınız açık kalıyor. O kadar
renkli ve eğlenceli kişiler ki konserin sonunda sürpriz gayda şovu bile
izledik. Yeni albümünün ismi gibi bir illüzyona sürükledi bizleri. Trompetin
ve gaydanın o büyülü seslerinin dakikalar içinde size tarif edilemez bir
hüzün ve yine dakikalar içinde yerinizde duramayacağınız bir neşe
verebileceğini o akşam çok net bir biçimde anladım. Sanki her şey bir
illüzyon, yanılsama gibiydi o saatler nasıl geçti anlamadım. İçimde büyük
bir coşku bıraktı o gece, müzik gerçekten ruhun gıdasıymış. Çoğu
parçasını ilk kez konserde dinledim ancak bir an olsun sıkılmadım, sanki
büyülendim.
Ailesi, anne ve babası müzisyen İbrahim Maalouf „un.
Çocukluğundan beri müzik aleti çalan Maalouf, son albümü ile Fransa
Müzik Ödüllerinde en iyi dünya müzik ödülünü kazanmış bir de. Birçok özel
müzisyen ile çalışmasının yanı sıra film müzikleri de başarılı olduğu bir
diğer alan. Albümünün ismini illüzyon koymuş Maalouf. Gerçeği görüp de
yine görmek istememek belki de illüzyon. Gerçekte yaşayıp da rüya gibi
gelmesi belki de. Bir göz, kulak, duygu yanılsamasıydı belki o akşam
çünkü ancak o zaman inanırım o harikulade konsere. İllüzyonlarda tarif
edilmez bir şaşkınlık, heyecan yaratır ya insanlarda aynı onun gibi bir
gösteriydi o konser. Maalouf bir illüzyonistti ve bizde seyircileri. Notaları,
ezgileri öyle hallere soktu ki konser sonrası bizlerin yüzünde sanki birillüzyon gösterisinde çıkmışçasına bir tebessüm bıraktı. Albümündeki en
sevdiğim parça olan “True Story”yi de rüyasında gördüğünü anlattı
Maalouf. Rüyasında yaşlı bir adamın rüya gördüğünü görmüş. Durum biraz
karışık gibi gelebilir ama aslında değil, işte bunun için de rüyasında
gördüğü bu parçanın adını “gerçek hikâye” koymuş. Parça ile ilgili Maalouf
yorumu ise şu şekilde, ""Kimseyi incitmeyeceği iddiası ile kimse hayatını
kuramaz. Bilerek ya da bilmeyerek, hayatımız her zaman birilerinin sırtına
kuruluyor. Arkadaşım Lhasa de Sela'nın bir şarkısında söylediği gibi
“Yakında bu dünya çok küçük olacak”.Bir keresinde son nefesini vermeye
yakın yaşlı bir adamın, çevresindeki tüm insanlara gidip, yaptığı hatalar
için teker teker özür dilediğini rüyamda görmüştüm. Bu hayal illüzyonların
en güzeli... Umarım bir gün gerçek olur."" Benim hayalim ise İbrahim
Maalouf‟u birkaç kez daha canlı dinleyebilmek. O harika geceyi umarım bir
gün tekrar yaşabilirim. Dünyanın böyle sanatçılara ihtiyacı var.
Melike Ersin TURK 101- 21301127",,,,
4031,Olguner 1,,"21302282
Türkçe 101 - 18
Başak Berna Cordan
10 Kasım 2014
KUM SAATİ
Ölüm herkesi korkutan bir duygudur değil mi? Aslında yaşamak istediklerini yaşayamama
korkusudur bu, zamanının yetmemesi korkusudur. Kimisi yaşlanmaktan, güzelliğinin
gitmesinden korkar, kimisi de zamanının tükendiğini fark ettiğinden korkar.
Küçükken hep büyümek isterdik, büyüyüp kendi ayakları üstünde durmak. Hep
arkadaşlarımızla yaşımızı yarıştırır, büyük olmakla hava atardık.“ Ben senden tam iki ay
büyüğüm!” hangimiz yapmamıştır ki bunu? Oysa ne vardı ki büyüyecek? Çocukken her şey
daha güzel değil miydi? En büyük derdimiz arkadaşımızın daha güzel oyuncakları olmasıyken
biz büyümek istedik. O zaman farkında değildik çünkü büyüdükçe hayallerimizin
küçüleceğinden. Çocukken karanlık bir şeyi boyalarımızla boyayıp rengârenk yapabiliyorken
büyüdüğümüzde o karanlıkla savaşmamız gerektiğini bilmiyorduk. Zamanın hızlıca akmasını
isteyip büyümenin hayallerini kurarken, şimdi zamanın yavaşlamasını istiyoruz. Peki, ya şu
an bile bunu istiyorken ilerde zamanın durmasını mı isteyeceğiz?
Beni bu duygulara sürükleyen Cahit Sıtkı Tarancı’nın dizeleri oldu. Çocukluk şiirinde o
kadar içten anlatmış ki çocukluğuna olan özlemini, bir çocuğun gözünden hayatın güzelliği, o
çocuğun nasıl olan bitenden hiç haberinin olmadığını ve bu umursamazlığın verdiği rahatlığı
o kadar güzel yazmış ki bu dizelerle: “Uçurtmam bulutlardan yüce, / Zıpzıplarım pırıl pırıldır.
/ Ne güzel dönüyor çemberim; / Hiç bitmese horoz şekerim!”(178); insanın tekrar çocuk olası
o horoz şekerini tekrar yiyesi geliyor. Ama Cahit Sıtkı’nın şiirlerinde gördüğümüz sadeceOlguner 2
çocukluğa özlem değil geçmişe özlem. Gençliğinin uçup gittiğini ama yeni baştan o gençliğini
yaşamak istediğini görüyoruz nerdeyse her şiirinde. Bunu bazen ilk sevgiliye, bazen
dostlarına bazense hatıralarına olan özlemini anlatarak yapıyor ama her seferinde de okuyana
iliklerine kadar yaşama isteğini hissettiriyor.
Cahit Sıtkı için ölümü en iyi anlatan şairlerden biri derler ve şiirlerinde genel olarak bir
karamsarlık olduğundan bahsederler, ben buna katılmıyorum bence o, yaşamı en iyi anlatan
şair. Yaşamı öyle bir anlatıyor ki her boş geçen saniyesi için pişmanlık duyuyor insan. Daha
çok yaşamak, tek bir gün bile eksilmesin penceresinden istiyor.
Bir kum saati gibi düşünün hayatı, durdurabilmenin mümkün olmadığı devamlı akıp giden
ve eninde sonunda o kum tanelerinin biteceğini bildiğiniz. Bir sonun olduğunu bilmek
korkutur insanı. Ya yaşamak istediklerin bitmeden o son kum tanesi düşerse? Yaşlandıkça her
an düşen sanki o son kum tanesiymiş gibi yaşamaya başlarız. Cahit Sıtkı’nın deyimiyle her
doğan gün bir dert olur, çünkü o artık bizim için yeni bir gün değil ömrümüzden azalan bir
gündür, ölüm sanki her an başının ucundaymış gibi.
Yaşlanmak hakkında henüz bir fikrim olduğu söylenilemez ama şiirleri okurken yaşlılık
duygusunu tam anlamıyla hissedebildim. Aynaya baktığında gördüğün insanın sana bir
yabancı gibi gelmesiymiş yaşlılık. Yaşadığın o hatıraları yüzündeki çizgilerde, saçlarındaki
beyazlarda görmekmiş. Gördükçe de ilk aşkının hatıralarına, bir zamanlar senin sürekli
yanında olan dostlarının hatırana bile yabancılaşmakmış. Dostlarınla yollarının ayrılmasını
izlemek o yalnızlığı iliklerinde kadar hissetmekmiş yaşlılık.
Geçen zamanı geri getiremiyoruz ne yazık ki o kum saati ters çevirmek imkânsız bizim için.
Durdurmak da mümkün değil ama kalan günlerin boşa geçmemesi bizim elimizde. Sanırım bu
şiir kitabını okumanın bana bu yararı oldu, şairin o özlediği gençliğini benim yaşama
şansımın hâlâ olduğunu fark edebildim. Henüz benim için hayatın sadece tek bir rengi var,Olguner 3
daha karanlıkla, sevdiklerimi bir bir kaybetmenin acısıyla, geçen zamanı durduramamanın
çaresizliğiyle karşılaşmadım. Elbet o günler de gelecek ama o zamana kadar bunu düşünüp
yaşarken ölmek yerine yaşayıp ölmek asıl yapılması gereken.
KAYNAKÇA
Tarancı, Cahit Sıtkı. Otuz Beş Yaş: Bütün Şiirleri / C. S. Tarancı; Derl. Asım Bezirci. Basım
yeri: İstanbul : Can, 2009",,,,
8822,Benliğimiz Üzerine Sorular,,"kaza başımıza gelen top, oradan oraya koştururken çarptığımız serçe parmağımız… Evet,
bunların hepsi fiziksel acılar. Sıkıntısını en fazla birkaç gün çektiğimiz, iz bile bırakmayan
yaralar fakat bir de büyüyünce tecrübe edeceğimiz, acısı ömür boyu peşimizden gelen yaralar
varmış. En sevdiğimiz insandan işittiğimiz o birkaç sözcük, boşa giden fedakârlıklarımız,
karşılığını alamadığımız değerler... Hangisi daha çok yakar canımızı? Vücudumuza aldığımız
fiziksel darbeler mi yoksa ruhumuza dokunan belki de dokunamayan insanlar mı? Bu sorulara,
bana yine bu soruları sormamı sağlayan bir romandan alıntı yaparak cevap vermek istiyorum.
Hasan Ali Toptaş’ın yalın ama felsefik bir dille kaleme aldığı son romanı bahsettiğim, Kuşlar
Yasına Gider. Bir baba ile oğul arasındaki ince, saydam duvarın ve bu duvardan önce yıkılan bir
babanın hikayesi. Romanın kapağını süsleyen “Yağmurdan Sonra Üç Kaz” isimli Nuri Bilge
Ceylan karesi romanda okuru bekleyen hüzne dair güzel bir ipucu. Sorularıma cevap olmanın
dışında kapaktan hissettiklerim hakkında da beni yanıltmayan cümleyi ise şuraya bırakıyorum.
“Bazı canlıları yara öldürmüyor, muhatapsız kalmak öldürüyor.” (Toptaş, 2016, s. 167)
Sadece yukarıda kendime yönelttiğim soruların değil tüm hayatın cevabı bence bu cümle.
Beğenilme, desteklenme veya daha farklı bir tabirle muhatap sahibi olma adına olağanüstü
beklentilerle düzenliyoruz hayatımızı. Basit bir örnek vermek gerekirse mağazada bir kıyafet
denediğimizde bile kendi beğeni ve tercihlerimizden çok onu giydiğimizde muhatap alınmak
istediğimiz kitleden göreceğimiz tepkiyi dikkate alıyoruz. Bunu giydiğimde hakkımda ne
düşünürler, gerekli saygıyı görebilir miyim gibi dilemmalar beliriyor kafamızda. Kabul edelim ki
çoğu zaman bu sorulara teslim oluyoruz ve toplum tarafından onaylanmamaktansa kendi
kişiliğimizden ödün vermeyi tercih ediyoruz. Benzer senaryolar daha ciddi konularda mesela
gelecek planlarımızda da gerçekleşiyor. Kendimize yüksek bir hedef belirleyip varımızı
yoğumuzu buna adıyoruz. Şanslıysak işler planladığımız gibi gidiyor, hedeflerimize ulaşıyoruz
ve hak ettiğimiz saygı da bununla birlikte geliyor. Her zaman bu kadar emin ilerleyemediğimiz
zamanlar da oluyor tabii. Bir anda her şey sarpa sarıyor, mutlu zaferler yerine hayal kırıklıkları
karşılıyor bizi. Muhatap bulamıyoruz, kırıyoruz ve kırılıyoruz. Bu kırma ve kırılma süreci ise
yenilgilerimizi kabullenemediğimiz için oluyor. Güzel bir başarı elde ettiğimizde bunu bütün
dünyaya duyurmak isterken en ufak hatamızı bile insanlardan, özellikle ailemizden saklamayı
tercih ediyoruz. Onların gözünde güçsüz görünmek istemediğimiz için yapıyoruz belki bunu ya
da dertlerimizle onları meşgul etmemek için. Aslında bu noktada sürekli içe atma alışkanlığının
nedenlerinden çok sonuçları etkiliyor bizi. Sevdiklerimizle paylaştığımız değerler azalıyor,
samimiyetimiz sarsılıyor ve gittikçe uzaklaşıyoruz birbirimizden. Romanda yazarın bize tanıttığı
Aziz karakteri de çok güzel temsil ediyor bu durumu. O da pek çoğumuz gibi farklı işlerin
peşinden gidiyor ama umduğunu bulamıyor ve her seferinde köşesine çekilmeyi tercih ediyor.
Ailesininse bu başarısızlık zincirinden hiçbir zaman haberi olmuyor. Hatta durum öyle bir hâl
alıyor ki Aziz’in nerede olduğunu, başına ne geldiğini toplumda dolaşan söylentilere göre
öğreniyorlar. Aziz’in bu âciz karakteri pek çok kişi gibi oğluyla da arasına ister istemez birmesafe koymasına neden oluyor, oğlu ise bu durumu şu sözlerle ifade ediyor: ""Babalar,
alınlarımıza yazılmış yalnızlıklardır."" (Toptaş, 2016, s. 194)
Okurken arka fonda Neşet Ertaş veya Erkan Oğur çalıyormuş gibi hissettiren bu roman,
bana sadece muhatap alınma ihtiyacımızı değil insan ilişkilerinde büründüğümüz karakterleri de
sorgulattı. Ailesine, özellikle oğluna olan bu kapalı tutumunun aksine diğer insanlara karşı
oldukça ince bir düşünceyle yaklaşıyor Aziz Bey. Sakat ayağına rağmen arabası karda kalan bir
yabancıya arabayı itmeyi teklif edebiliyor ama ailesine hiçbir açıklama yapmadan günlerce
ortadan kaybolmada bir sorun görmüyor. Yazar bu örnekte de bence pek çoğumuza ayna tutuyor.
En yakınlarımıza bir türlü kendimizi açamazken, konu bir yabancı olunca neden kendimizi
paralıyoruz ya da neden yakınlarımızın yanında takındığımız tavrı toplumda da devam
ettiremiyoruz? Bizi kendimizden bu kadar kaçmaya iten, maskelere sokan güç ne? Daha da
önemlisi bu maskelerden hangisi gerçek kimliğimizi oluşturuyor? Siz bu soruları nasıl
yanıtlarsınız bilemiyorum ama ben yine beğenilme isteğimize sığınmayı ve iş biraz daha
karmaşıklaşmadan konuyu kapatmayı tercih ediyorum.
İmge ŞAHİNKaynakça
Toptaş, H. A. (2016). Kuşlar Yasına Gider. İstanbul: Everest Yayınları.",,,,
1331,Gençlik Denemesi,,"gençlik. Bizden yaşça büyüklerimizin tavsiyelerini nadiren dinlediğimiz, her şeyi
ve herkesi kendi uğraşımızla anlamaya çalıştığımız ve çoğunlukla hüsranla
sonuçlanan bir deneyimler zincirinden oluşur bu dönem. “Deliduman” romanını
okuduktan sonra çok sevdiğim yazar Emrah Serbes de bu dönemi büyük bir
ustalıkla anlatmış, sanki hala o psikolojiye sahipmiş gibi.
Roman bize gençlik dönemini en ince ayrıntılarına kadar değinerek
sunuyor. Betimlemeler, karakter tahlileri, monologlar ve diyaloglar
abartılmadan tam yerinde kullanılmış. Romanda verilen duygu ve düşünceler
dahi iç içe geçmiş karmaşık bir yapıda, tıpkı bir gencin yaşamı, iç dünyası gibi.
Romanı okurken ne gönül rahatlığıyla kahkaha atabildim ne de
hüzünlenebildim. Neredeyse hiçbir duyguyu sonuna kadar yaşayamadım.
Örneğin; hüzünlü bir olay yaşanırken bir sakarlık veya yanlış anlaşılmadan dolayı
ortaya çıkan bir komiklik neredeyse akıtmak üzere olduğum hüzün gözyaşlarını,
attığım kahkahayla beraber mutluluk gözyaşlarına çeviriyor. Böylelikle Emrah
Serbes bir kez daha bize, ne kadar başarılı bir roman yazarı olduğunu kanıtlıyor.
Deliduman’ı okurken daha önce yaşadığım ruh çalkantıları gözümün
önüne geldi. Sanki anlattığı kişi bendim. Roman karakterinin geçtiği yollar
benim geçtiğim yollara paralel hatta bazı noktalarda çakışık durumdaydı. En
yakın arkadaşıyla ters düşmesi, zaman zaman başkalarına sinirlenip sakinleşmek
için düşünürken kendini ve hayatını sorgulaması, sevdikleri için herkesi karşısına
alabilecek olması, yer yer küfretmesi… Emrah Serbes neredeyse beni anlatmıştı.
Bu da bana gösteriyordu ki, ben de klasik genç genellemesine dâhilmişim.
Oysaki her daim farklı olduğumu sanırdım, dünya her zaman ve her koşulda
benim etrafımda dönerdi. Bu roman benim hayata daha gerçekçi bakmamı
sağladı. Bana dünyanın benim değil de benim dünyanın etrafında amaçsızca
döndüğümü gösterdi. Fakat şunu da fark ettim ki, bunları daha sonra zaten
öğrenecekmişim. Bu kitap bana deneyimlerimden önce farkındalık sağladı ve
gençlik dönemimden en az zararla çıktım. Bunun için müteşekkirim yazara.
Gençlik her zaman tehlikelidir. Hem bireyin kendisi için hem de çevresi
için. Bu çevre ailesi de olabilir, arkadaşları da, devlet de olabilir. Tarihteki
isyanların birçoğu üniversite öğrencileri tarafından çıkarılmıştır. Gençliğin
dinamizmini doğru kullanmak, bu noktada çok önemlidir. Eğer bir devlet,
gençlerini etkili bir biçimde kullanabilirse o devlet için başarı çok uzak değildir.Tabi bu dinamizm tam tersi bir etki de yaratabilir. Eğer gençlik, geleceğini
tehlike altında hissederse geleceğini kurtarmak için tüm enerjisini kullanacaktır.
Bunu daha önceden yaşanan olaylarda da görmek mümkün. Örneğin; 1980
İhtilali’nde gözaltına alınan veya tutuklananların birçoğu üniversite öğrencisi
genç insanlardı. Yakın tarihten bir örnek verecek olursak; Gezi Parkı
Olayları’nda eylemlere katılanların kayda değer kısmı lise ve üniversite
öğrencilerinden oluşuyordu. Sonunda devlet bu eylemleri bitirmek adına
güvenlik güçleri aracılığıyla sert bir şekilde müdahale etti gençliğe. Şimdilik
olaylar durulmuş görünüyor fakat geleceğin ne getireceğini kimse bilemez.
Gençlik çalkantılarla dolu bir dönemdir. Bu çalkantı özgürlük ateşinin
kıvılcımlarının yeni yeni oluşmaya başlamasındandır. Genç artık bir birey
olduğunu, kendi kararlarını kendisi verebileceğini fark eder. Ancak bu kararların
sonucunda oluşan zararlardan yine kendisinin etkileneceğinin farkında değildir.
Bu sebepten dolayı zararı asgari düzeyde tutulması gerekir. Bu da ancak daha
tecrübeli bir kişinin yönlendirmesiyle, ona akıl hocalığı yapmasıyla
gerçekleşebilir. Sahip olduğu o gür sesin yönlendirilmesi kendisine zarar
gelmemesi için bir zorunluluktur. Çalkantıları en düşük düzeyde tutmak, genç
bireyin hayatının daha sonraki dönemlerinde daha emin hareket etmesini ve
daha güçlü bir birey olmasını sağlar.
Sonuç olarak, gençliğin dinamizmi ve çalkantıları genç bir bireyin
hayatında çok büyük değişikliklere yol açabilir. Emrah Serbes “Deliduman”
ismini verdiği romanında bu değişikliklerin nasıl oluştuğunu mükemmel
denilebilecek bir olay örgüsünde çok güzel betimlemeler, monolog ve diyaloglar
kullanarak gençlik dönemini yaşayan bir gencin gözünden gayet başarılı bir
biçimde anlatmış.
Burak Utku ŞAHİN",,,,
8375,DENİZ MERT KOLUAÇIK,,"AYNADAKİ YALNIZLIK
İnsanların yanından hızlıca geçerken tek tek yüzlerine bakıyorum. Nadiren geçen, güler yüzlü
olanları hemen dikkatimi çekiyor. Telefonda konuşuyor bazıları ama gözlerinin çevresinde herhangi bir
kırışıklık göremiyorum. Bu kırışıklık onların iletişim kurarken ne kadar samimi olduklarını gösteriyor
bana göre. Öylesine sorulan sorular... Nasılsın, bir sorun yok değil mi ya da ilk fırsatta görüşelim...
Sonra kendimi düşünmeye başlıyorum; daha 1 saat önce denk geldiğim eski bir arkadaşımla aynı
konuşmaları yüz yüze yapmıştık. İkimiz de biliyoruz ki o an dilimizden dökülen klasik sözler sadece
söylenmesi gerektiği için söylenen sözlerdi. Peki bu konuşmaların aynısını ilerde de yapacağımı
bilmemi sağlayan nedir?
Utanç duygusunu o kadar ulu bir hâle getirdik ki çoğu zaman başkasının yerine utanıyoruz artık.
Kendimizin ne yaptığından çok başkasının ne yaptığına dikkat ediyoruz. Hâl böyle olunca ne zaman
kendimize ayna karşısında bakarsak, kıyaslayacağımız birilerini buluyoruz. Her zaman, yaptığımız ya
da başardığımız bir eylemden daha iyisini yapan birisi olduğu duygusu içinde tıkalı bir hâlde kalıyoruz.
Ama karşımızda ayna değil de bir insan olunca işler değişiyor. Bırak başka birisi olduğunu düşünmeyi,
kendimizi o an unutuyoruz bile. Hayatımız boyunca yaşadığımız tecrübeler, okuduğumuz kişisel
gelişim kitapları veya kendimize verdiğimiz bundan sonra değişeceğim sözleri aniden kaybolup
gidiyor; yeni doğmuş bir kuş gibi oluyoruz. O mutlu olursa mutlu, sinirli olursa sinirli, üzgün olursa
üzgün oluyoruz. Bu sebeptendir ki, iletişim hâlindeyken konuşmalarımıza istediğimiz şekilde yön
veremiyoruz. İletişimimiz iki kişilik olmaktansa tek bir kişiye göre ilerliyor. Gerçi buna iletişim
denilebilir mi onu da bilmiyorum doğrusu.
Samimiyet işte tam burada devreye giriyor kanımca. Çok yakın olduğumuz insanlarla
bağımızın güçlü olmasının asıl sebebi karşılarında kendimizi bir aynadaymış gibi görebilmemiz bana
göre. Yani kendi düşüncelerimize saygı duymamızı sağlıyor yakın olduğumuz kişiler. Arada bir fark
var ama. Yakınımızdakilerleyken kendimizi herhangi bir başkasıyla kıyaslamıyoruz. Yaptığımızın
daha iyisini yapan birisi olduğunu düşünmüyoruz. Çünkü artık ben kelimesini kullanabiliyoruz. En
sıkıntılı olduğumuz zamanlarda arkadaşlarımızın yanında soluğu almamızın sebebi de bu değil mi?
Kendimize odaklanmamızı sağlıyor yakınlarımız çünkü. Bir nevi egomuzu okşuyoruz diyebiliriz
sanırım.
İşte bu sebeple insanlara nasıl olduklarını soruyoruz her karşılaşmamızda. Kendi merakımızdan
yapmıyoruz bunu. Sadece karşıdaki insanın kendisini iyi hissetmesi ya da bize karşı olumlu düşünmesi
için. Ben her şeyin insanların kendi çıkarı için yapıldığını düşünüyorum. Nasıl biraz önceki sorularda
bunun örneğini görebiliyorsak bir aşk ilişkisinde de bunun yaşandığını düşünüyorum. Sen yeter ki mutlu
ol diyor birçok şair dizelerinde. Bana göre bunun istenmesinin sebebi; sevilen kişinin mutlu olduğunu
görmenin yalnızca seven kişiyi mutlu etmesi. Başka bir deyimle, bizi mutlu eden şey nasıl karşıdakinin
mutluluğuysa, karşıdakinin üzüntüsü de olabilirdi. Asıl olay bizim bir ilişki ya da iletişimde kendimize
pay çıkarıp çıkaramadığımız. Bunların farkında olmak ya da doğruluğuna inanmak insanlardan
uzaklaşma isteği doğuruyor bireyde, en azından benim için böyle sanırım. Madem amaç sonunda
kendimizi mutlu etmek; bir başkası bunun için bir araç olmalı mı diye düşünüyorum. Hem başkası
yerine utanma duygusunu, yapmacık konuşmaları bir kenara atmak güzel olmaz mıydı?
Sanırım cevap kendime ters düşmeme neden olsa da hayır. Çünkü kendimizi aynalara
hapsetmek olurdu bu kaçınılmaz bir biçimde. Bu aynalar sadece bizi gösterecekti. Sadece dışarıyı
evimize getiren bir geçit olacaktı ya da. Çünkü insan ne kadar kendisiyle kalırsa dışa dönük olmaya,
ne kadar toplumla bir olursa kendi içine kapanmaya eğilim gösteriyor fikrimce. Yapmacık
sorularımızı sormaya devam etmeye mahkûm olduğumuzu düşünmüyorum ama. Her insan bu
samimiyetsiz davranışları iki cümlelik bir konuşmada bile fark ediyordur. Birbirimizi kandırmayıp,karşıdaki kadar kendi varlığımızın da bilincinde olduğumuzda birçok şey değişmiş olabilir. Mesela,
artık gülerken gözlerinin çevresi kırışan insanlardan anlayabileceğiz bunu.",,,,
108,BİR BÜTÜNÜN PARÇALARI Dilara AKINCI,,"çok cinayet, patlayan bombalar, ölen gençler hepsi bu ülkenin
gerçekleri. Hepsinin altında yatan sebep nefret, kin, hırs ve
cahillik. Sen alevisin, sen Ermenisin, sen Kürtsün, sen Türksün
diye diye birbirimizi tüketeceğiz neredeyse. Oysa sen insansın
diyebilseydik bu kadar acı, bu kadar ölüm belki de hiç
yaşanmayacaktı. Bütünlüğümüz hiç bozulmayacaktı.
Bu ülkenin bir güzelliği var. O kadar farklı kültürlere
yüzyıllardır ev sahipliği yapmış ki artık biri olmadan diğeri
anlamsızlaşmış. Şarkılarımız, türkülerimiz, yemeklerimiz,
deyimlerimiz, espri anlayışımız bile birbirinin içinde erimiş,
kaynaşmış. Bu güzelliği yok ediyoruz. Ötekileştiriyoruz. Haydar
Ergülen kitabında kendi çocukluğunu örnek vermiş. Alevi olduğu
için din öğretmeninin ona her dersin sonunda zorla namaz
kıldırmaya çalışması gerçekten bugün ki durumumuzu daha iyi
anlamama yardımcı oldu. Bir şeyler zaten eskiden beri yanlışmış
ama bu yanlış gitgide büyümüş. Onarılamaz değil ama her gün
kanayan bir yaraya dönüşmüş. Ne kadar da yanlış. Ne kadar da
gereksiz şeylerle uğraşıyoruz bakıldığında. Oysa hepimiz bu
toprakların çocuklarıyız. Hepimizin atalarında kürdü de vardır
rumu da vardır ermenisi de vardır lazı da vardır, vardır da vardır.
Bunun ayrımına gireceksek işin içinden çıkamayız ki nitekim
çıkamıyoruz da çünkü birbirimize olan saygımızı o kadar
kaybetmişiz ki önümüzü göremiyoruz. Bazılarımız uğruna masum
insanları öldürecek kadar kör olmuş durumda. En kötüsü de bu
kadar acıya toplumun sesini çıkaramıyor olması. İşte asıl o
insanlar o zaman ölüyorlar.
Toplum kaybettiği her can için tepki göstermelidir. Yurt
dışında bir kişi öldürülsün yüzbinler sokağa dökülür. Bizde o ses
kısık. Belki de yapımızdandır diyeceğim ama Kurtuluş Savaşı’nı
kazanmış bir halktan bahsettiğimi hatırladığımda yapımızla ilgisi
olmadığını düşünüyorum. Öyleyse ne bizi bu kadar
tepkisizleştiren ? Bence çok kötü bir şey ama alıştık. Biz ölümlere,
şehitlere, bombalara alıştık. Bu sene Haziran ayından beri birçok
şehit verdik birçok gencimizi kaybettik. Haziran’daki tepkileri
şimdi görmüyorum. Ne kadar acı insanların ölümlerine alışmış
olmak.Bu yaşananlar Yabancı bir ülkede Avrupa’da yaşansakıyametler kopar. Biz de maalesef insanımıza verilen değer azaldı.
Çünkü artık Türkiye Cumhuriyeti’ni oluşturan bizler başka bizlere
bölündük. Herkes biz diyor ama başkasını kastediyor. O kadar
çirkinleşti ki bu durum artık ölenleri de ayırmaya başladık.
“Kürtler ölmüş, Türkler ölmüş, ölen gazeteci ermeniymiş” artık
cümleler hep böyle kimlik üzerinden kuruluyor. Bir insan
öldükten sonra Ermeni olsa ne olur Türk olsa ne olur. Onu da
geçtim insanlar artık biri öldüğünde “oh iyi ki ölmüş” diyebiliyor
ve o canın ölümünü protesto edenleri vatan haini ilan edebiliyor.
Böylece insan bazen insan olduğundan utanıyor.
İnsanlar bana dokunmayan yılan bin yaşasın zihniyetinden
vazgeçmeliler. Bu ülkede bir kişinin dahi düşüncesinden veya
inancından dolayı öldürülmesi hepimizin öldürülebileceği
anlamına gelir. Hepimiz bir gün sosyal medyada en çok
konuşulanlar listesinde bir numara olabiliriz. Bizim de
fotoğraflarımız Facebook’ta paylaşılabilir. Bu yüzden sen, ben , o
farketmeden bizi biz yapan değerlere saygı duymalıyız. Daha
fazla gencimizi kana boğmadan bu duruma bir dur diyebilmeliyiz.
Sahip çıkılmalı bu ülkenin tüm kesimlerinden olan gençlere,
çocuklara, insanlara. Büyüklerim hep biz neler gördük bu ülkede
neler yaşadık der. Haydar Ergülen de aynı şekilde hatta
yaşadıkları o kadar zor gelmiş ki umudunu bile yitirmiş. Sanırım
bizler de ileride bu gördüklerimizi anlatacağız çocuklara,
gençlere. Ancak Haydar Ergülen’den farklı olarak benim hala bir
umudum var. Ben bana bırakılan gibi bir ülke bırakmak
istemiyorum gelecek kuşaklara. Bunun için de elimden ne
geliyorsa yapmaya hazırım ve benim gibi düşünen kürtler, türkler,
lazlar, aleviler, sünniler, ermeniler bulabileceğime inanıyorum.
Düşünceler inançlar farklı olabilir ama amaçlar bir olursa bu
ülkenin başaramayacağı şey yok inancındayım. Tarihte kanıtları
mevcut. Yeter ki inancımız olsun. Yeter ki umudumuz olsun.
KAYNAKÇA
Ergülen, Haydar. Vefa Bazen Unutmaktır. İstanbul: Kırmızı Kedi
Yayınevi,2014. Baskı 1.",,,,
519,Olağanüstü Bir Yazar,,"sürüklediğini sorgulamıyorum: Belki başkalarının günah diye adlandırdığı bir başka uçuruma, belki
de yüceliklere sürükleyecek. Bunu bilmiyorum, bilmek de istemiyorum. Çünkü sadece kendi
kaderlerini bir gizem olarak yaşayabilenlerin gerçek anlamda yaşadıklarına inanıyorum.""
(Olağanüstü Bir Gece – Stefan Zweig)
Eline bir kitabını aldığında, onun, seni ne kadar sürükleyeceğini bilemeyeceğin türden yazan biri
Stefan Zweig. Daha bu kitabı okumadan önce bu gerçek aklımdaydı. Gerek Satranç'ını, gerekse Amok
Koşucusu'nu okuduktan sonra aklımda kişilik tahlilleri ve sıradışı betimlemeleriyle yer edinmiş bir
yazardı. Bu kitabını okuduktan sonra, tekrardan, bir insanın kısa öykülerle kişiyi ne kadar
büyüleyebileceğini görmüş oldum. Yaptığı kişilik tahlilleri, her ne kadar hikayenin çok önlerine geçmiş
olsa da, bu tarzla ilgilenen benim gibi kişileri kendine hayran bırakacak doruktadır. Betimlemeler de
onun öykülerinde bir diğer büyük kısmı oluşturur. Sadece basit bir olayı anlatırken başvurduğu bu
yollar onu okutan etmenler olmuştur, benim için.
Hikaye hakkında konuşacak bir şey yok. Tam anlamda bir olay öyküsü olmayışı olayın basitliği veya
örgüsü boyunca tek düze bir yol izlediği anlamına gelmemiş, tam tersi Stefan Zweig'i Stefan Zweig
yapan tahlillerle bize karakterin yaşadıkları anlatılmaya çalışılmış. Daha hikayenin başında, olayın
sanki başka bir kişinin anılarıymış şeklindeki bir anlatımla başlayarak öyküye girmesi beni tam
anlamıyla iyi bir hikaye okuyacağıma inandırmayı başardı. Hikayenin kahramanının yaşadıkları, kişinin
kendi anılarıymış şeklinde anlatılması öykücülük adına oldukça iyi bir yol bence.Olayların sırayla gerçekleşmesi boyunca kahramanın yaşadıklarının etkisinde oluşturduğu kişisel
tahliller, her ne kadar yazarın tahlilleri olduğunu bilsem de, beni oldukça farklı bir dünyayı tanımaya
şevk etti. Hikayeyi büyük bir heyecanla tek seferde okuyup bitirdim ve hiçbir şeyin bu zevki
bölmesine engel olmadım. Yeni bir dünyayı tanımak, yeni bir kişiliği incelemek; sadece keşfetmenin
ve öğrenmenin verdiği zevk bir yana, hikayede verilmek istenen ama yazarın sakladığı gizli mesajla bu
keşif olgusu çok iyi bir noktada buluşmuştu. Günahla başlayan, acıma ve iyilikle devam eden ve
sonucunda bir yeniden uyanış, bir kendini tanımayla sonlanan bu hikaye benim için de uzun
zamandır aradığım birkaç sorunun cevabı olmuştu.
Benim için bu hikayeyi etkileyici kılan diğer bir yan da yazarın göndermeleri çok etkili bir biçimde
kullanışıydı. Daha hikayenin başındaki 1. Dünya Savaşı'nda ölen bir süvari subayı arka planı ve
hikayenin ileri kısımlarındaki Tannhäuser mucizesi muhabbeti yazarın bu hikayesindeki isabetli
göndermelerinden sadece bir kaçı. Bence yerinde kullanılan göndermelerden daha etkili ve isabetli
öykücülük öğesi daha yok bu dünyada. Bunların yanında yazarın dili etkin biçimde kullanarak
oluşturduğu cümleler de oldukça hayranlık uyandırıcıydı.
Bu kadar övdükten sonra elbette her hikayenin de yerilecek bir noktası olduğuna inanırım. Benim
için de Stefan Zweig'in öykülerinde ortak bulduğum tek eleştirilebilecek nokta, öykülerini gerçek
anlamda bütünsel bir ana fikre düzgün bağlarla bağlamaması. Her zaman okuyucunun yorumuna açık
noktalar bırakan bir yazar. Bu hikayede de işin ahlak kısmına değinmeden sadece öykünün
kahramanını bir hayat amacına bağlaması ve toplumsal mesaj vermekten uzak olması bazı kişiler için
bir eksi olarak görülebilecek bir şey olsa da ilk kez bir hikayesinde böyle bir kısmın yoruma açık
olması beni daha çok hoşnut etti. Yine de yan fikirleri havada bırakarak kısa bir şekilde öyküsünü
yazması hevesimi kırdı, bunu itiraf etmeliyim.
Çoğu yönüyle beni hoşnut bırakan bu hikaye bana çok heyecanlı bir 3 saat yaşatsa da kitabın
bitmesinin ardından herkes adına çok büyük bir soru işareti bıraktı aklımda. Acaba yeteri kadar
yaşıyor muyuz hayatı, doruklarında veya en dip yokuşlarında?
Onur Mermer",,,,
5447,Ecem Zeynep Edizkan,,"Denizde Tek Başına
Kimilerine göre göz açıp kapayıncaya kadar geçip giden sadece birkaç anıdan ibaret
olan çocukluğumuz, bazılarımız için ise yaşamın ilerleyişini yavaşlatacak kadar unutulmaz
olabiliyor. Bazılarında hayatın bu evreleri birbiriyle dengeli bir şekilde beyinde yer eder. Ama
herkes bu kadar şanslı olamayabiliyor. Geçmişimizin büyüsüne ve güzelliğine takılıp
geleceğimizi tatminsizliklerle ilerletiyor veya tragedyalarımıza çapa atıp geleceği kuracak
cesareti bulamayabiliyoruz. Benim hayat öykümde maalesef ki geçmişe atmış olduğum çapa
yüzünden ilerleyişini durdurmuş durumdaydı. Çapamı en son attığım yer ilkokul zamanlarımdı.
Tüm arkadaşlarımın birbiriyle konuştuğu, insanların cinsiyet, fiziksel özellik ve tercihlerinin
ayırt edilmediği, tek önemli olanın oyun oynamak olduğu renkli zamanlara atmıştım çapamı.Ne, nasıl, ne zaman oldu hiçbir fikrim yok ama birden fark ettim ki insanlar gruplaşmaya
başlamıştı. Eğer bir grubun üyesi isen diğer grupla takılamazdın. Her zaman grupla hareket
edecektin. Kantine giderken, proje yaparken, tuvalete bile giderken… Eğer bir gruba ait
olmazsan istenmeyen kişi olurdun. Grupsuz kalmak sahte bir maske takıp grupta mutluymuş
gibi davranmaktan daha kötüydü. Bunca kuralı kim koymuştu bilmiyorum ama belli ki bunları
kimse bana haber vermemişti. Kendim cezalarımı tek tek çekerek bu anlamsız maddeleri
öğrenmek zorunda kaldım.
Yaptırımlar uygulanmadan önce her teneffüs başka bir arkadaş grubumla takılıyordum.
Bazen futbol bazen seksek bazen ise saklambaç oynuyordum. Her arkadaşımla olan bireysel
ve farklı ilişkilerimden çok memnundum. Kurallar koyulduğunda ve gruplar belirlendiğinde
gidişattan bir haber olan ben hala fazla kişili oyunlar oynamaya çalışıyor grupları birleştirmekle
cebelleşiyordum. İşe yaramadığını fark etmem çok uzun sürmedi. Sonrasında ise yaptırımları
maruz kalmaya başlamıştım bile. Ne kadar uymak istemesem de yalnızlık duygusu içimi sarıp
beni karanlığa sürükleyince çok da aklı yerinde olmayan kararı vermeme yol açtı. Artık bir
grubun içindeydim ve sözde arkadaşlarım vardı. Her saniye beraberdik. Gülüyorduk
eğleniyorduk. Yani en azından öyle gözüküyorduk. Biliyordum ki benim gibi maske takan
gölgelere saklananlar olsa dahi maskemizi çıkaracak cesaretimiz yoktu. Bu korkuyla yıllar
geçmeye devam etti. Artık o kadar uzun süredir maske takıyordum ki artık neyi sakladığımı bile
unutmuştum. Sevilmek ve bir bütünün parçası olmak uğruna kendimden vazgeçmiştim. Ne
uğruna peki? Kendimden vazgeçmeme değer miydi? İnsan kendini kaybedince bu sorularda
daha da boğucu oluyordu.Kafede bir masada arkadaşlarımla aynı konu dördüncüye konuşulurken yavaş yavaş
kendimi soyutladım. Dinliyormuş gibi gözükmek için kullandığım birkaç kelimeden fazlasını sarf
etmiyordum ve içimde düşüncelerimle boğuşuyordum. Sorulardan daha fazla kaçamamamın
da etkisiyle beynim daha çok cevap arıyordu. Boğuşurken fark ettim ki ben aslında suda
kalmaktan korktuğum için çatlak bir gemiye atlamıştım. Bu gemi elbet bir gün batacaktı ama
içindeki mürettebatlar kaptansız bu geminin içinde hiçbir sıkıntı yokmuş gibi davranmak
zorundaydı. Bu çatlak geminin önemli bir kuralı vardı: Eğer sen de onlar gibi olmazsan bu gemi
de bulunamazsın. Maskenin gitgide daha da boğucu gelmesiyle beraber içimden keşke hırçın
denizde çırpınsaydım ama çatlak bir geminin içinde kendimi kaybetmeseydim dedim.
Maalesef yanlış gidişatın farkına varmak bunun değiştirebileceğiniz anlamına gelmiyor. Siz
kaptan değilsiniz, çatlağı bildirme hakkınız yok. Gemiye alıştıktan sonra ise denize atlamak bir
balığın karada yaşaması gibi geliyor insana. Böylece insan kendini elinden hiçbir şey gelmeden
yavaş yavaş geminin batmasını beklerken buluyor.
Mürettebatlarla beraber birbirimize attığımız sahte gülüşleri her fark ettiğimde çapamı
attığım günleri daha çok özlüyordum. İşte özlem içinde kaybolduğum ve zaman ilerlerken
yerimde saydığım günlerden birinde Van Gogh müzesindeydim. Baktığım her tablo bana bir
şey söylemeye çalışıyordu. Maalesef ben tablolarla aynı mekânı ve zamanı paylaşmıyordum.
Müzede gezen bir hayalettim. Ta ki Vincent Van Gogh’un Giant Peacock Moth (Dev Tavuskuşu
Güvesi) tablosuyla karşılaşana kadar. Yapraklar arasında güzelliğini kamufle eden bu güve önce
benim çapamı attığım en son zamanıma kadar indi. Artık tablo bana ulaşabiliyordu. Kendini
çevreden saklamaya karar verip maske takmaya ilk başladığım günlerde, güve bana bir
geminin ilk kez bir parçası olmaya karar verdiğim zamanları hatırlattı. Dalgaların bir parçasıolarak doğmama rağmen onlardan korkarak bir gemiye atıvermiştim kendimi. O zamanki
kendime sordum. Neden kendinden kaçıyorsun?
İlk attığım çapa yavaş yavaş tekrar gemiye çekiliyordu. Artık kendi gemime binmiştim
ve yavaş yavaş dalgaların beni götürdüğü yere gidiyordum. Gözümün önünden kendimi
kaybedişim ve maskeye nasıl muhtaç kaldığım geçti. Çatlak gemideki batışımı adım adım
izledim. Batan gemide geçirdiğim zaman arttıkça kendimi daha çok kaybettiğimi farkettim.
Sonunda önünde yarım saatten fazladır kaldığım tabloya bakarken buldum kendimi. İşte o an
çevremdeki her tablonun, her insanın, her cismin seslenişini hissedebiliyordum. Tabloda ilk
başta gizlenmeye çalıştığını düşündüğüm güvenin artık kendine özgü ve tablonun başka
yerinde olmayan mavisini bizlere sergilediğini fark edebiliyordum. Karmaşık hissediyordum.
Geçmişte yol alamayıp kaybettiğim her dakika için üzülüyor ama sonunda yaşadığım andan
zevk alabildiğim için istemsizce önümdeki tabloya gülüyordum.
Tablonun başından ayrılırken artık batmakta olan bir geminin mürettebatı değildim.
Kendi gemimim kaptanıydım. Gemim çapasını çekmiştim ve yavaşça hızlanıyordum. Aceleye
gerek yoktu çünkü geçmişimde kaybettiğim benliğimi bulmuştum artık. Elim dümende olduğu
sürece kendim olacaktım. Belki fırtınalarda darbe alacaktı gemim belki de hiç istemediğim bir
yere çapa atacaktı. Artık kendi kararlarımla anı yaşadığım sürece fark etmezdi. Kendi
hatlarımla rotamı çizecektim. Kim bilebilir ki belki bir gün bu gemi geleceğe bile çapa atabilirdi.
KAYNAKÇA
Gogh, Vincent Van. Giant Peacock Moth. 1889. Resim.",,,,
4211,Begum Karan,,"Bağımsızlık, Yüzleşmek ve Vazgeçmek
Anksiyete bozukluğu çekenler, dış etkilere karşı duyarlı olurlar. Nasıl
göründüğünü, insanların tepkisini, kendisi hakkında ne düşünüldüğünü kafaya takma
olasılıkları çok yüksektir. Bunu biliyorum çünkü anksiyete bozukluğu bende de var.
İplerin bir türlü elime alamıyorum çoğu konuda. Başkalarının çok kolay
başardıklarını ben zorlanarak düşüncelerimde boğularak başarıyorum. Dış etkiler iç
dünyama yolculuk yapmamı engelliyor sürekli. Bir yanda ben diğer tarafta dış
dünya, savrulup duruyorum sürekli.
Neden güçlü bir kişiliğimin olmadığını sorguladım. Dış dünyanın rüzgarına bu
kadar kolay kapılmam güçsüzlüktü bana göre. İnsanların beni nasıl gördüğü
konusunda takıntılıydım. Bunun yanında rezil olma korkusu yaşıyordum sürekli.
Bunu annemle paylaştığımda, “Neden insanlara kendini onaylatma ihtiyacı
hissediyorsun?” diye sormuştu. Bu söz üzerine çok düşündüm. Sonunda anladım ki
tüm bunlara sebep olan şey kendimi diğerlerine sevdirme isteğiydi. Beni başkalarına
bağımlı kılan şey gücümü tüketiyordu. Süreklilik arz eden bir telaşı, başkalarının
gözüne girmeye çalışarak bertaraf etmeye çalışıyordum. Bu bir kaçıştı, kendimle
yüzleşmekten korkuyordum. Bende olan eksikliği başka şeylere havale ederek
rahatlamaya çalışıyordum.
Lou Andreas-Salomê, Arayışlar kitabında, benimle benzer problemi yaşayan
bir kadının öyküsünü anlatıyor. Bir insanın sevgisini mi kazanmalı yoksa kendi
yolundan mı gitmeli? Bu iki seçenek arasında sıkışan kadının arayışını okuyoruz. Bu
zorlu arayışın sonunda kadın kendisini gerçekten özgürleştirecek bir karar verip
kendi yoluna gidiyor.
“Gerçekten bize ait olan, er veya geç bizim olur. Bu yüzden, senindi benimdi
cinsinden bütün hasisçe kaygılar değersizdir. Yapmamız gereken tek şey
yolumuza devam etmektir, bize ait olan birlikte gelir, bizimle yürümeyeninse
bizi durdurmasına izin vermemeliyiz” (1)Hayatımda karşılaştığım insanları düşündüm. Okul arkadaşlarım,
öğretmenlerim, diğer tanıdıklarım… Bunların kaç tanesi ile görüşüyordum hâlâ? Çok
azıyla. Görüştüğüm insanlara karşı da onay alma ihtiyacı hissetmiyordum. Onlar
beni ben olduğum için seviyordu. Bu nedenle uzaklaşmadılar benden. Herkes
yüzlerce insanla karşılaşır, bir sürü farklı ortama girer. Ancak bunların çoğu, kısa
süreli bir iletişimden başka hiçbir şey vermez. Farklı bir ihtimal olsaydı herkesin
yüzlerce arkadaşı olurdu. İnsanların pek çoğu hayatımızda çok kısa süreli var
olacaklar. Buradan yola çıktığımda onay alma ve sevilme ihtiyacının çok gereksiz
olduğunu fark ettim. Bu yaptığım uçan mürekkep lekesini dert etmeye benziyordu.
Kısa süre sonra buhar olacak bir leke ne kadar önemliyse, diğer insanların sevgisini
ve takdirini kazanmak da o kadar önemliydi.
Güçlü kişilik, kendi hayatının öznesi olabilmekten geçer, bu da kendi yolunu
çizip orada yürümeyi gerektirir. Galileo, dünyanın döndüğünü iddia ederken
özneydi, çünkü bildiği yoldan şaşmamıştı. Onu unutulmaz yapan şey kararlı
yapısıydı. İnsanın da bu noktada bir karar vermesi gerekiyor. Çoğunluğun takdirine
mi bel bağlayacağız yoksa tek başına ulaştığımız doğruların peşinden mi gideceğiz?
İnsanlar hiçbir eksikliği üstlenmek istemez, sorumluluğu hep başka şeylere, dış
etkenlere bağlar. Oysa bu bir kaçıştır, sadece ıstırabı uzatır. Bazen eksikliği
sahiplenmemiz gerekiyor. Benim eksikliğim de başkalarına göre hareket etmemdi.
Bunu psikolojik rahatsızlığa vurdum o zamana kadar. Oysa özne olmak, bazı şeylerle
yüzleşmeyi gerektirir.
Bana göre insan vazgeçebilmeyi öğrendiği zaman olgunlaşır. Bu tavır onun
bağımsız olmasının ilk basamağıdır. Kitaptaki ressam kadın, aşık olduğu erkekten,
bağımsızlığı uğruna vazgeçebilmişti. Bu, hayata karşı alınan bir tavrı simgeliyor.
Bağımsız olmayı kafasına koymuş bir insanın dünyaya rest çekmesini andırıyor.
Sanırım ben ve benim gibi insanların da yapması gereken şey bu. Bu yaşıma kadar
yüzlerce insanla tanıştım. Hiçbirisi de birkaç kişi dışında kalıcı olmadı. Geçici
şeylerin peşinde koşmaktansa, hayata karşı tavrı olan bir karakter inşa etmeliyiz
bence. Eğer birisi bize eşlik edecekse yanımızda yürümeli, onun peşinden koşmak
ne kadar doğru bilemiyorum. Ben denedim ve kısa süreli tatminlerden başka bir şey
geçmedi elime. Görmek istemediğim gerçekler kapımda birikti ve sonunda karşımaçıktı. Onlardan kaçmak yerine kabullendim ve bu, bana daha iyi yaşama fırsatı
verdi.
Kaynakça
(1) (Lou Andreas-Salomê – Arayışlar, Sf: 80, Türkiye İş Bankası Yayınları)",,,,
3430,Sadık Yağız Yetim,,"Bunlar Nasıl Oldu ?
“Aslında onlar iyi günlerimdi. Önümde beni bekleyen koca bir hayat vardı.” Amerikan
Güzeli’nde on sekiz yaşındaki halinden bahseden ve kırklı yaşlarında olan Lester’ın pişmanlık ve
özlemle söylediği bu sözler gelecekte kurmaktan en çok korktuğum cümleleri içeriyor. Gelecekte
bir gün yaşamakta olduğum hayattan, işimden nefret eder bir şekilde “Bunlar nasıl oldu ?” diye
düşünmek ve hayatımı yanlış kararlar ve yanlış kişilerle heba ettiğimi fark etmek geleceğe dair en
büyük korkum. Şüphesiz sahip olduğumuz en değerli şey hayatımız. Ancak belirli bir yaşı aşmış
olan insanlara bakınca çoğunun hayatlarını -en değerli varlıklarını- istemedikleri uğraşlar ve
sevmedikleri insanlarla harcamış olduklarını görmek beni şaşırtıyor ve dürüst olmam gerekirse
kendi geleceğim için korkutuyor. İnsanların büyük bir kısmının bu durumda olduğunu görmekse
beni bunun sebepleri üstüne yazmaya itti. İnsanlar neden nefret ettikleri kişilerle yaşıyorlar,
sonunda pişman olacakları hayatları nasıl seçiyorlar ?
Bir kişiyi tanımlayan birkaç şeyden biri muhtemelen mesleğidir. Kendimizi tanıtırken bile
ismimizden sonra mesleğimizi söyleriz. Elbette yetişkin bir insanın gününün neredeyse yarısını
çalışarak geçirdiğini göz önünde bulundurursak bu oldukça normal bir durum. Garip olansa
insanların önemli kısmının işlerini sevmemesi hatta nefret etmesi. İmkansızlıklar veya zorunluluk
sebebiyle ellerinde olmadan bir işi yapmak zorunda kalan insanları bir kenara bırakırsak kendi
istekleri doğrultusunda meslek tercihi yapan insanlar nasıl oluyor da bu kadar önemli bir konuda
yanlış kararlar alıyorlar ?
Geçtiğimiz yaz üniversite tercihiyle uğraşmış bir insan olarak bu sorunun cevabının
kesinlikle bilinçsizlik olduğuna inanıyorum. Üniversite tercihi yapacak olan birçok arkadaşım
hayatlarını şekillendirecek bir tercih yaptıklarının farkında değillerdi. Bölümden önce şehir,
üniversite tercihi yapan çok kişi gördüm. “Tamam bu olsun.” dercesine bilgisayarda işaretledikleri
birkaç kelimenin dört beş yıl sonra her sabah kalkıp gidecekleri işleri olduğunun farkında değillerdi.
Kısmen bilinçli olarak tercih yapan arkadaşlarımın bile önemli kısmının yaptıkları tercihlerinin
ciddiyetini kavrayamamış olduğunu söylemeliyim. Üniversite veya şehir yerine meslek, bölüm
seçmeye çalışan -kısmen bilinçli- arkadaşlarım bu tercihlerinde maalesef maddi kaygıları göz
önünde bulunduruyorlardı. Para, hayatın gerçeği başkasına bağlı olmadan hayatını devam
ettirebilmek için insanın belirli bir kazancı elbette olmalı ama daha büyük bir evde oturmak, daha
güzel bir arabaya binmek için sevmediği bir işi yapmak insanın kendisine ihanet etmesinden başka
bir şey değil. İnsanın kendisine ihanet etmesi diyorum çünkü basit kazançlar peşinde elindeki en
önemli şeyi, hayatını harcıyor hem de kendi iradesiyle. Bu konuda yine en önemli sebebin
bilinçsizlik olduğu inancındayım ama önceki durumdakinden farklı bir bilinçsizlik söz konusu
burada.
Maddi beklentilerle bölüm tercihi yapan arkadaşlarım hayatları boyunca yapacakları işi
seçtiklerini biliyorlardı. Ancak parayla sahip oldukları en değerli varlıkları olan hayatlarını, dünya
üzerindeki kısıtlı zamanlarıyla takas ettiklerinin farkında değillerdi. Bununla bağlantılı olarak bir
gözlemimi paylaşmak istiyorum ki yaşıtlarımda gördüğüm en büyük yanılgı olduğunu
söylemeliyim. Meslek tercihi gibi hayatlarını şekillendiren kararlardaki bilinçsizliklerini de buna
bağlıyorum. Gençlerin, yaşıtlarımın neredeyse hiçbiri bir gün ölecekleri gerçeğinin farkında
değiller. Bu dünyadaki günlerinin, gençliklerinin geçici olduğunu göremiyorlar. Ölüm onlar için
kimi zaman bir komşunun ya da bir akrabanın başına geldiğini duydukları bir olay, onların başına
gelebilecek bir şey değil.İnsanı tanımlayan iki üç şeyden biri mesleğidir demiştim. İnsan hayatında mesleğinden daha
çok etkisi olan ve onu tanımlayan bir diğer faktör ailesi. İşlerine benzer şekilde insanların önemli
bir kısmının eşlerinden nefret etmesi ve genelde bu durumun karşılıklı olması beni şaşırtan ve
başıma geleceği endişesiyle beni korkutan bir diğer gerçek. Bu durumun nedenlerini gördüklerime
ve duyduklarıma dayanarak açıklamak istiyorum. İnsanların spesifik olarak evlilik konusunda ve
genel olarak hayatta aldıkları kararlarda hata yapmalarının önemli bir sebebinin insanın kısıtlı
doğası olduğu düşüncesindeyim. İnsan doğasının kısıtlı olmasından kastım insanın geleceğin neler
getireceğini ve kendisinin neler yaşayacağını bilememesi.
Evlilik konusunda gördüğüm kadarıyla insanların en büyük problemi evlendikleri insanı
yeterince tanıyamamaları. Ne kadar uzun süreli bir birliktelikleri olmuşsa da insanlar aynı çatı
altında birbirlerinin sorunlarıyla uğraşmadan karşılarındaki kişiyi tanıyamıyorlar. Burada sorun
eşleri birbirinden uzaklaştıran hatta sonunda birbirlerinden nefret etmelerine sebep olan olayları
evlilik öncesinde yaşamalarının mümkün olmaması. İnsan doğasının kısıtlılığı derken aslında kast
ettiğim bu, insanlar evlenirken gelecekte yaşayacakları ve aşık oldukları kişiden nefret etmelerine
sebep olacak olayların varlığından bile haberdar değiller. Bu olayları -genellikle maddi veya manevi
sıkıntıları- yaşamadan da karşılarındaki kişiyi tanıdıklarını düşünmek bir yanılsamadan ibaret.
İnsanları sıkıntılı zamanlarda tanıyabilirsiniz, eğlenceli mutlu günlerde değil.
Bir karar alırken elimden geldiğince gelecekte bu kararın beni nasıl etkileyeceğini düşünerek
hareket etmeye çalıştım. Hayat konusunda ahkam kesmek için çok gencim, az şey yaşadım ve
mutlulukla söylüyorum ki “Önümde koca bir hayat var.” ama bu hayat ve gençliğim geçici bunun
değerini bilerek yaşamaya çalışıyorum. Şimdiye kadar büyük bir pişmanlık yaşamamış olsam da
gelecekte bir gün işten kovulmanın mutluluğuyla evine dönen Lester gibi geçmişe ve yaşamakta
olduğum hayata bakınca “Bunlar nasıl oldu ?” demekten korkuyorum. Yanlış bir karar verdiysem
zaten şimdi bunun farkında olamam farkında olsam yanlış bir karar vermem. Sonuçta kimse
boşanmak niyetiyle evlenmez ama boşanan herkes zamanında evlenmiştir.
KAYNAKÇA
Mendes, Sam. Amerikan Güzeli(American Beauty). 1999. DreamWorks. Film.",,,,
4702,Elif Gökçen Toksoy,,"Zihnimin en karanlık derinlerinde dolaşıyordum. Yaptığım
onca yanlışın ve yapmakta olduğum hataların ve hatta
gelecekte de devam edecek sayısız pişmanlıkların
tasalarıyla boğuşurken kendimde kızdığım onca şeyin
aslında birer yanılsama olduğunu fark etmem zaman
almıştı. Hatalı davranış deyip hevesimi kıran belki de
büyümemi, olgunlaşmamı engelleyen hareketlerim...
Hiçbir zaman doğru olduğunu düşünmediğim
davranışlarım, her seferinde kendime kızdığım
cevaplarım, rollerim belki de gerçek benliğim... Ne vardı
alıp veremediğim yanlışlarla? Yanlış yapmak suç muydu
ya da hataları yanlış görmek ne kadar doğruydu? Ben
aslında hata yaptıkça öğrenmiyor muydum, büyümüyor
muydum? Ben, bu soruları hep sorarım pişman olduğum
bir hareket yaptığımda. Hani bazı anlar vardır. Seni
gecenin üç buçuğunda ayağa kaldıran ve uyutmayan
anlar... Utandığın, kendine kızdığın hatta unutmaya
çalışıp da bir sülük gibi ruhuna yapışan anılar vardır.
Kafanı yastığa koyduğunda uyuyamadığın, sabah içinde
kedisini kaybetmiş bir kız çocuğunun acısı gibi bir acıyla
uyandığın ve gün içinde yağmurdan kaçarcasına
uzaklaşmak istediğin hatıralar vardır. Pişmanlıklar
içindesindir ve asla dönemezsin geriye. ""O zamana
dönsem ona bunları söylerdim. Yok yok, bu şekilde
bakardım gözlerine. Sesini saklardım yüreğimde."" dersin
fakat asla gerçekleştiremezsin. Zaten geriye
dönemeyeceğin için bu kadar vazgeçilmez değil midir
böyle anlar? Hem hiç düşünmedim mi ben bunları?Pişman olup pişmanlığıma bile delicesine kızmadım mı
zamanında? Hem bilmiyor muydum ki bu hataları
yapmasaydım bu ben olamazdım? Tıpkı Nafer Ermiş'in
yaptığı hatalar, geri dönülmez yanlışlar ve kalbini
yerinden sökecek pişmanlıkları gibi ben de yaşamadım
mı bu hayatı dolu dizgin? Yanlışlarımdan ders çıkarıp
fazlasıyla güçlenmedim mi? Evet, güçlendim. Evet,
öğrendim. Evet, eğer ben bu hataları yapmasaydım asla
şu an ki fikirlerime sahip olmazdım çünkü hayat böyle bir
şey. En büyük yaralarını aldığında ve kendini ölmüş
sandığında hayat sana el uzatır. En büyük acılarını,
sevdalarını, ölümlerini unutturur sana bir küçük kuş
sesiyle. Hayat, kendini en aciz hissettiğin anda seni öyle
bir yere getirir ki anlayamazsın aslında yanlış yapmanın
bile dünyadaki en büyük şans olduğunu. Yanlış bizi biz
yapan şeydir aslında. Söyledim ya Nafer Ermiş kendini
en kötü hissettiği zamanda buldu doğru yolu. Bir demet
maydonoz ve birkaç satır yazıyla buldu kendini. Yazdı.
Her gün yazdı. Ne hissettiyse yazdı. İnsan olduğunu
görmek için, sevdasını unutmamak için, hatalarından
ders çıkarıp daha güçlü olmak için yazdı. Bazen kendini
kaybetmek için yazdı bazen aşkı Işıl'ı unutmak bazen ise
hatırlamak için yazdı. Ben de yazdım. Sevdamı en
derinlere gömdüğümde de yazdım, alev alev yanarken
yazdım. Ölüm yaşadım yazdım, bir bebek doğdu yazdım.
Bazen küçük bir kız çocuğunun gülümsemesine bazen
bir dedenin ağlayışına yazdım. Çünkü hayat dediğin
birkaç minik hatıradır. Çünkü hayat anlatılmaz bir şeydir.
Seni yakar ve küllerinden doğmanı bekler. ""Hayatın en
güzel yanı renklerdir, grisini boşver."" (Hayat Böyle Bir
Şey, 166) diye ne güzel söylemiş Nafer Ermiş. Önemliolan kendi rengini görebilmekte. Bazen siyah olursun
bazen gökyüzü kadar mavi. Önemli olan siyahken de
kendini bilebilmek maviyken de. Ben siyahken de
güzelim tüm karanlığımla ve yeşilken de güzelim deli
ruhumla. Ben pembeyim bazen şeker yiyen bir çocuk
gibi. Bazen beyazım bir gelin misali ve bazen kahveyim.
En önemlisi ben; benim. Kabul ettiğim hatalarım ve
sırtımı dayadığım yanlışlarımla. Çünkü bu yanlışlar
olmasaydı benim robottan bir farkım olmazdı ve
yazamazdım bir kuş misali özgürce. Yaşayamazdım
hayatı böyle dolucasına. Ben, yanlışlarımla ve
doğrularımla varım. Ben bütün renklerimle ve bütün
düşüncelerimle kendimim. Zaten hayat dediğin de böyle
bir şey değil midir?
Ermiş, Nafer. Hayat Böyle Bir Şey. İstanbul: İthaki
Yayınları 2015",,,,
2246,Ilgın Çamoğlu,,"TURK101-39
Bilimkurgu İçindeki Toplumsal Gerçek
Bu haftaki blog yazımda, ilk başta bilimkurgu olarak algılansa da günümüz gerçeklerine
parmak basan Açlık Oyunları üçlemesinin değerlendirmesini yapacağım. Bir sinemasever olarak,
ilk iki filmini çok sevdiğim Açlık Oyunları’nın üçüncü filmini de vizyona girer girmez hiç vakit
kaybetmeden izledim. İlk iki filmde olduğu gibi, Açlık Oyunları’nın son filmi de etkileyici
senaryosunun yanında, günümüzde öne çıkan toplumsal sorunlara parmak basmıştır. Benim için
bir film, türü ne olursa olsun verdiği mesajlarla gerçek bir film olma özelliğini taşır. Bu nedenle
Açlık Oyunları serisi de izleyicilerine aktarmak istediği mesajlarla değerlendirilmelidir diye
düşünüyorum.
Seriyi izledikten sonra senaryonun merkezinde kapitalizmin yer aldığını rahatlıkla
söyleyebiliriz. ‘Capitol’ diye adlandırılan Panem’in başkenti, zenginlerin, varlıklı insanların
bulunduğu bir şehir olarak kurgulanmıştır. Capitol şehrinde yaşayanlar, maddi birikimleri ve
yüksek sosyal statüleriyle var olmaya çalışıyorlar. Bu yaşam tarzı kapitalizmi yansıtmaktadır.
Kapitalist sistemde, kişilere yönelik kâr amacı güdülmekte ve toplumsallıktan uzaklaşılarak
bireyselliğe önem verilmektedir. Uygun düzenlenmemiş kapitalizmde, toplumun gelir dağılımları
arasında büyük farklar oluşmakta ve halkın büyük bir çoğunluğu açlık sınırında geçiminisağlamak zorunda kalmaktadır. Açlık Oyunları’nın Panem’inde de, Capitol’de yaşayanlar
toplumun üst düzey kesimini yansıtmaktadır ve ‘Mıntıka’ adı verilen diğer bölgelerde açlıkla
mücadele edilmektedir. Filmde yansıtılan bu bariz ekonomik farklılık ve yaşam standartları
günümüz kapitalist sisteminde de benzerdir. Çok zengin ve çok fakir kesimlerin bulunduğu,
toplumsal öğelerden uzak bu sistemde eşitlikten söz etmek mümkün değildir.
Açlık Oyunları serisi yalnızca kapitalist sistemi işlememiş, aynı zamanda da kapitalist
sistemin parçası olan üst kesimin, alt kesimi nasıl köle gibi kullandığını gözler önüne sermiştir.
Panem’in başkanı, mıntıkalara belirli kurallar getirmiştir; mıntıkalar yalnızca başkanın belirlediği
ürünlerle geçimlerini sağlayabileceklerdir, Capitol’ün isteklerinin dışında herhangi bir girişimde
bulunmayacaklardır ve Capitol’ün her koyduğu kuralı yerine getireceklerdir. Bu kurallardan
anlaşılıyor ki mıntıkalarda yaşayanların hiçbir söz hakkı yoktur, özgürlükleri kısıtlanmıştır ve
tüm bunların başlıca nedeni sosyal statü farklılıklarının olmasıdır. Günümüze gelirsek, parası ve
gücü olanların sözünün geçtiğini, diğer kesimlerin daha az söz hakkı olduğunu ve üst kesimin
yönlendirmelerine göre hareket edildiğini söyleyebiliriz. Bu eşitlikten uzak sistemi de Açlık
Oyunları üçlemesi değişik bir senaryoyla işlemeyi başarmıştır.
Açlık Oyunları serisinin adı, Capitol’ün sırf eğlenmek amacıyla mıntıkalarda
yaşayanlardan seçilenlerin yaşamları pahasına mücadele etmek zorunda bırakıldıkları oyundan
gelmektedir. Bu oyunda, Capitol’ün belirlediği ve istediği an değiştirebileceği katı kurallar
vardır. Oyunun temel amacı yaşamak için öldür prensibi üzerine kuruludur. Oyunu sadece en
güçlü olan ve herkesi öldürmeyi başaran bir kişi kazanacaktır. Filmin senaryosu, kapitalistsistemin en acımasız halini yansıtmaktadır. Yüksek statüye sahip olmayan halk, yaşamını
sürdürebilmek için olağanüstü bir çaba harcamak zorundayken, üst kesim toplumun bu durumuna
kaygısız kalmaktadır.
Nitekim, serinin son filminde mıntıkaların Capitol’e karşı ayaklandığını görüyoruz, bu da
acımasız kapitalist sisteme karşı yapılan bir hamledir ve toplumun tamamının bu sistem
içerisinde mutlu olamayacağını göstermektedir. Bir toplumda yaşayan insanlar eşit haklara sahip
olmalıdır, toplumlarda para ve güç insanlığın önüne geçmemelidir. Herkes bir birey olarak eşittir,
bir insan yaşadığı yer ve sahip olduğu maddi değerlerle değerlendirilmemelidir. Belirli bir sosyal
güce sahip olanın, alt kesimleri ezmesi, kendini üstün görüp alt kesimin haklarını kısıtlaması
kabul edilemez. Bunun yanında, bir toplumda alt kesim ve üst kesim ayrımının olması bile o
toplumun doğru ilkelerle yönetilmediğini göstermektedir. Bir toplumun yönetimi, bireylerin eşit
eğitim, adalet ve gelir düzeylerine sahip olmaları yönünde olmalıdır.
Filmde parmak basılan bir diğer nokta ise toplumun ezilen kesiminin her zaman iyi bir
lidere ihtiyaç duyacağıdır. Katniss de Açlık Oyunları’nda gösterdiği dayanıklılıkla ve Capitol’e
başkaldırışıyla mıntıkaların lideri olmayı başarmıştır. Capitol’ün başkanı lider gibi görünse de
halka inemeyen, halkını önemsemeyen bir başkan asla gerçek bir lider olamaz, gerçek bir lidere
sahip olmayan bir toplum da doğru temeller üzerinde gelişemez. Toplumun önemli sorunlarına
değinen, aynı zamanda bu sorunları can alıcı bir şekilde izleyicisine aktaran Açlık Oyunları,
önemli mesajlar vermektedir. Bu mesajları alabilen bilinçli izleyicilerin Açlık Oyunları’nı
bilimkurgu tadında izlerken büyük keyif alacaklarını düşünüyorum.",,,,
3783,Ercüment Burak YILDIRIM,,"Beni ben yapan genlerimdir. Her defasında bu kadar güçlü genlere sahip olduğum için
şükrediyorum. Şanslıyım ki mükemmel bir ailenin genlerine sahibim ve bu genleri hayatımda
yaşatıyorum. Bazı insanlar ise çocuklarının genlerini mükemmele yakın yapmak için genetik
mühendislik yoluna başvuruyorlar. Bu durumu onaylayabilmiş değilim.
Aileler, genetik mühendislik yoluyla çocukları daha anne rahmindeyken onların üzerinden işlem
yapıyorlar ve mükemmel çocuk arayışına giriyorlar. Bu durum tartışmaya çok müsait çünkü bu teknik
ile çocuğun ön görülebilir hastalıklarını tespit ederek tedavi edebiliyorlar. Bazı aileler ise çocuklarının
fiziksel ve zihinsel özelliklerini genetik müdahale ile kendi istekleri doğrultusunda değiştirmeye
çalışıyorlar. Göz renklerinin, boy uzunluklarının, zekâlarının, atletik özelliklerinin üzerinde oynayıp
çocuklarını istedikleri şekilde tasarlıyorlar. Bu tür değişiklikler, bilimsel, etik, dinî ve toplumsal açıdan
derinlemesine tartışmalara yol açıyor. Fikrim ise Edwin Kirk’ün Bizi Biz Yapan Genler adlı eserini
okuduktan sonra kesinleşti ve konu üzerinde hâkimiyetim olmasını sağladı.
Hayatım boyunca başkalarının ağızlarından ebeveynlerime ne kadar benzediğimi işittim.
Etrafımdaki herkes babama ne kadar çok benzediğimi anlatıp duruyor. Her sabah elimi yüzümü yıkamak
için aynaya baktığımda babamın siluetini görüyorum. Bazen yüz hatlarımı derinlemesine incelediğimde
gözlerimin altındaki hafif çukurlar bile onun gençliğinde çekilmiş fotoğraflarındaki gölgeleri taşıyor.
Gülüşüm, benim gülümsememden çok, onun nadiren de olsa attığı, beyaz bir duygu içeren ve derin bir
iz bırakan o sakin tebessümü bana aitmiş gibi hissediyorum. Annemden aldığım genler ise her daim
benim duygu, düşünce ve fikirlerimi inşaat eden özellikler olmuştur. Onun ruhunun izlerini içimde
yaşıyor gibiyim. Kalbinin içindeki merhameti ve duygularının köklerini nerede olursam olayım yanımda
taşıyorum. Aynı annem gibi hareket ediyor ve onun gibi karar veriyorum. Herkesin dediği gibi onun
hareketlerini yaşatıyorum. Annemi annem yapan davranışlarını içselleştiriyor ve buna göre hareket
ediyorum. Bu durum sadece çekirdek ailem ile sınırlı kalmıyor. Espritüel yönüm her daim dayıma
benzemişti. Ağzımdan çıkan mizahi cümleler herkesin aklında onu çağrıştırıyordu. Kahkahalarım da
bile dayımın benzersiz mizah anlayışının eşsiz izleri var. Aldığım şey belki de espri yapma yeteneği
değil, o mizahın arkasındaki zekâydı. Belki de bu çetrefilli hayatı biraz daha hafif yaşamak için yaptığım
mizah, bana ondan kalan en büyük genetik mirastı.
Aklımı kurcalayan birkaç soru var. Gelecekte çocuğumun genleri üzerinde oynamam gerekecek
mi? İleride eşim de benden çocuğumuzun genlerini değiştirmemizi isteyecek mi? Bu tür sorular için
yazarın “Doğru kararı vermek bazen gerçekten zor olabilir.” (Kirk 104) sözüne katılmamla beraber aynı
zaman da benim için doğru olanı şu an biliyorum. Geleceğin teknolojisi ile genetik mühendislik daha
da yaygınlaşacak fakat her daim bu teknolojiye karşı olacağım. Kendimin ve eşimin kalıtsal özelliklerini
saf bir şekilde çocuğumuza geçmesini istiyorum. Eğer konu çocuğun sağlığı ile ilgili değilse, kafamıza
göre sırf mükemmel olacak diye onu baştan tasarlamak istemiyorum. Benimkinden veya eşiminkinden
farklı fiziksel özelliklere sahip olmasını ise hiçbir şekilde onaylamıyorum. Ona baktığımda yeni beni
görmek, sanki aynaya bakıyormuşum hissiyatını derin bir şekilde yaşamak ve onun benim genlerimi
taşıdığını bilerek çocuğum diyebilmek beni mutlu eder. Sırf çocuğumun renkli gözlü ya da uzun boylu
olmasını sağlamak için ilerideki sağlık risklerini göze alarak işlem yaptırmamak, kararımı daha da
güçlendiriyor. Bundan dolayı, asla ama asla bu tür teknolojileri kabul etmemek ve beni ben yapan
özelliklerin köklerini korumak, en büyük hakkımdır.
Yukarıda anlattıklarım, kapsamlı bir şekilde genetik mühendisliğini ele alan ve okudukça bu
konu hakkında fikir sahibi olmamı sağlamakla birlikte, bu teknolojiye nasıl bakmam gerektiğini
gösteren bir eserin bende oluşturduğu nihai kararlarımın ve içsel duygularımın birer izdüşümüdür.
Kitabın üzerine düşündüğümde bu teknolojinin insanın doğasına aykırı olduğunu görüyorum. Konu bir
çocuğun sağlığı ile ilgili değilse, ebeveynlerin keyfî tercihlerine dayanarak hayalindeki çocuğu bu bilimdalı ile yaratmalarını ve işlem yapılmasını doğru bulmuyorum. Beni ben yapan şey, ailemin genleri ve
onlardan aldığım genlerle hayatımda öğrendiklerimdir.
KAYNAKÇA:
Kirk, E. Bizi Biz Yapan Genler. Çev., Çağatay Tarhan. İstanbul: Metis Yayınları, 2022.",,,,
2623,Zeynep Çılga Duran,,"Aslı Uçar
Turk102-10
George Orwell’in Distopyası
“Bütün uluslar iğrençtir, fakat bazıları daha da iğrençtir.” demiş 1984 romanının yazarı
George Orwell. Bu alegorik politik roman, yazarın yaşadığı zamandaki sömürgecilik ve
emperyalizmin etkilerini göstermektedir. George Orwell’in 1984’te yarattığı anti-ütopya, yani
başka bir deyişle ‘distopya’ romandaki yer ve kişilerce oldukça iyi betimlenmiş ve
günümüzde de rahatlıkla gözlemleyebileceğimiz gerçekçi ve ileri görüşlü bir eser olmuştur.
Romanın anti-ütopik dünyasında, otoriter bir merkezi tek Parti'nin yönetiminde korku,
propaganda ve beyin yıkama ile halk ve hayatı manipüle edilmektedir. Dikta rejimleri insanlık
tarihinde çokça yaşanmıştır. Hatta günümüzde bile oldukça yakından takip edebildiğimiz örnekleri de
mevcuttur.
Ütopya cennet ise distopya da cehennemdir. Yani bir devletin halkını diktatörlükle ve
zorbalıkla yönetmesi demektir. İnsanların köle gibi çalıştığı, devletin uygun gördüğü
insanlarla evlenip kaç çocuk yapıp yapmamaları gerektiğine karar veren, eğitim sistemini
kendi lehine göre düzenleyen, günün her anında halkı gözetleyen ve kendine uygunsuz
bulduğu davranışları sergileyen insanları en ağır şekilde cezalandıran bir devletten
bahsediyorum. Yaşamanın bile en zor şartlarda olduğu bu durumda insanlara tek tip bilgilerin
aşılandığını düşünecek olursak oluşan insan figürü oldukça mutsuz, duygusuz, hayatta hiçbir
amacı olmayan insanlar olacaklardır. İnsanların cahilleştiği ve mecburen yöneticilerine hizmet
etmeleri de kaçınılmaz son olacaktır. Kitapta da Big Brother (Büyük Birader), koşulsuz
sevilmesi ve hizmet edilmesi gereken bir liderdir. Kimse onu şahsen görmese bile herkes ona
saygı duymak zorundadır. Bu düşünceler ve ortamın etkileri altında 1984 yılında bir dünya ve
İngsos adlı bir doktrin. Doktrinin aslında var olmayan ama her zaman zihinlerde büyük bir
sevgi ya da korku yaratan “Büyük Birader” imgesi. İngsos’a göre “Savaş barıştır, özgürlük
köleliktir, bilgisizlik kuvvettir”. Kulağa saçma gelen bu doktrini insanlara benimsetmişler ve
her türlü duygudan mahrum edilen insanlar sürekli gözetlendikleri korkusuyla yaşamaya
mahkum edilmişlerdir. Orwell’in yarattığı bu hayali dünya günümüzle ne kadar örtüşüyor
değil mi? 1Günümüzden aynı durumla örtüşebilecek örnekler verebiliyoruz. Mesela kendi
ülkemizde bile yakın zamanlarda yaşanan olaylar 1984 adlı romanın bir alıntısı gibidir.
Diktatörlüğe doğru giden ülkemizde düşünce özgürlüğü diye bir şey neredeyse kalmadı, basın
ve yayın kolları nereden para kazanabiliyorlarsa oraya hizmet ediyorlar veya hükümet
korkusuyla gerçeği yansıtmayan haberler sunuyorlar, eğitim sistemini bilimden çok hurafelere
yönlendirmeye başladılar, insanların özel yaşamlarına müdahale etmeye başladılar, kendi
görüşleri dışındaki karşıt görüşlere hoşgörü göstermemeye bunlara karşı yasal işlemler
uygulamaya başladılar ve halkın önem verdiği dini halka karşı kötü amaçla kullanmaya
başladılar. İnsanların inançlarına göre tüm ülkeyi kısa zamanda ele geçirip gerçeklerin ne
olduğunu unutturdular. Ben kitapta O’Brien ile Winston arasında geçen bir konuşma
esnasında bunu fark etmiştim. Gerçeğin ne olduğuna dair konuşuyorlardı. “Gerçek;
zihnimizde kabul ettiklerimizdir ve değiştirilebilir. Yalanlar gerçek olabilir sonra yalanı
gerçek yaptığımızdan dolayı işlediğimizin bir suç olduğunu düşünürüz ve bunu da unutursak
yani iki defa “çiftdüşün” eyleminde bulunursak “2+2=5” olabilirdi.” İşte oluşan bu dikta
yönetiminde de yapılan tamamen budur. İnsanları 2+2=5 olduğuna ikna ettikleri an ülkeyi de
ele geçirmek de çok kolay olacaktır. Şuan bizim ülkemizde buna inanan çok fazla insan var.
Fakat hala buna inanmamak için direnen de çok Winston’larımız var. Fikir ayrılıkları uğruna
can veren insanlar geçmişte de günümüzde de olmuştur. Ama geçmişe göre dünyamızın daha
çok geliştiği, bilgi ve iletişim çağına ulaştığımızı düşünecek olursak; okumuş, kendi fikirleri
ve hür iradesi olan insanların bunu kabul edemeyeceği aşikardır. Artık her şeyin bilimsel bir
açıklaması olduğunu insanlarımıza öğretmek yerine dini kullanarak onları yobazlaştırmak ve
köleleştirmek her diktatörün en büyük hedefidir.
1984 için ülkemizden örnek vermiş olsam da dünyada nice örnekleri mevcuttur.
George Orwell bu kitabı 1948de bitirdiğinde diktatörlüğün o zamanda da gelecekte de
olabileceğini öngörerek yazmış ve haklı da çıkmıştır. Bu nedenle her dönemde okunması
gereken ve hükümet gibi tüm yetkileri elinde olan bir güce karşı bile doğruyu savunabilen
nesillerin yetişmesi çok önemlidir. Benim bu kitabı seçmemin sebebi de budur. Benim
dünyamı değiştiren, gerçekleri göz göre göre yok sayan ülkemde nasıl hayatta kalmam
gerektiğini ve nasıl bununla mücadele etmem gerektiğini gördüm. Herkesin gözünü açması
dileğiyle…
2",,,,
1607,RUTİNLER,,"dışına çıktınız? Her ne kadar ben şunu yaparak rutinimi bozdum demiş olsanız bile aslında kendinizi
kandırmaktan başka bir şey yapmazsınız. Hayatımız bu kadar rutinler üzerine kuruluyken yapacağımız
küçük bir değişiklik bizi bu döngüden nasıl kurtarabilir? Etrafımız rutinlerle bu derece sarılı ve
onlardan kurtuluşun çokta kolay olmadığı aşikâr. Hayatı iyi gidenler için pek fazla sorun teşkil etmiyor
olsada rutini mutsuz olmak olan insanlar için çözüm nedir?
Açıkçası şu an bulunduğum durumdan her ne kadar hoşnut olmasamda her gün ya da her hafta
yani kısacası 7/24 mutsuz olmayı tahayyül edemiyorum. Rutini mutsuzluk olan insanlar. Bu rutini
onlar seçmiş olamaz herhalde. Daha doğrusu insan kendi rutinini istediği şekilde şekillendirip
ayarlayabilir mi? Yoksa kaderin ona dayattığı seçeneklerden birini seçerek mahkum olmayı mı seçer?
Aslında her ne kadar birinci seçeneğin doğru olduğuna inansamda günümüz dünyasını ve realiteyi
düşünerek ikinci seçeneğin daha baskın olduğunu ve daha yaygın olduğunu düşünüyorum, her ne
kadar doğruluğuna inanmasamda toplumun büyük bir kesmini göz ardı edemem. Sanıyorum ki kader
mahkumu ifadesi bizim konumuz için kilit bir ifadedir. Kaderimse çekerim sözünü bizlere ve bu
umutsuz kitleye kazandırdığı için buradan Çiçek Abbas’a ve tüm kamyonculara selam olsun. Ne
diyorduk, elimizde hayatının büyük çoğunluğunu belki de tamamını mutsuz geçiren bir kitle var. Peki
bu kitle ilaç niyetine bile olsa hayatlarında bir kere bile mutlu olamazlar mı yahu yani yüzleri bile
gülemez mi ? Yoksa yaşadıkları olaylar sonucunda yani hayatın onlara yaşattıkları sonucunda,
mutluluklar veya olumlu durumlar karşısında verdikleri tepkileri acının yahut karamsarlığın başka bir
tonu olarak mı görüyorlardır? Hayatı ya da insanı sadece acıdan ve karamsarlıktan oluşan bir yapı
olarak düşünmek yani yaşamın kaynağını toprak, su, güneş yani diğer insanların düşündüğünün
aksine, kötülük ve acı olduğunu düşünürler. Kaynağı kötülük olan bir şeyden de haliyle iyi şeyler
beklediklerini düşünmek en basit tabiriyle hayalperestlik olur. Buradan çıkaracağımız sonuç acaba şu
olabilir mi ? İnsanlar hayatı anladığı ve yorumladığı ölçüde rutinlere sahiptir. Yani insanın hayata bakış
açısı, hayatı ne kadar ciddeye aldığı ve belki de en önemlisi insanlara ne kadar değer verdiği ve onların
yorumlarını, fikirlerini ne kadar önemsediğidir. Son bahsettiğim maddedeki gibi kendi düşüncelerini
geri plana atarak yaşayan yani başka insanların düşüncelerini hayatının merkezine koyarak yaşayan
insanlar maaleseftir ki mutsuz olmaya ve karamsarlığa mahkum olacaktır. El alem neder düşüncesi ile
mutlu olmaya hatta yaşamaya çalışmaktansa, dümdüz mutsuz olmak daha mantıklı ve doğrudur.
Bunun nedenine gelecek olursak, herkesi aynı anda memnun etmek ne kadar mümkündür ki? İki kişi
bile çoğu zaman aynı şeyi sevmez ya da aynı şeyden nefret etmez kaldı ki bütün insanlar ortak
paydada toplansın. İnsanların onayını almaya çalışırken aman o ne der, o ne düşünür diye diye,
insanlar kendilerine görünmez sınırlar çizerler ve bu sınırlar içinde yaşamaya ve hareket etmeye
çalışırlar. Sınırlar gün geçtikçe yani daha çok insanla iletişime geçince daha da daralır ve bireyin nefes
almasını zorlaştırır. Manevi olarak bu kadar daralan kişi ise çözümü mutsuzlukta bulur ve onun da
rutini mutsuzluk olur.
Günümüz dünyasında rutinlerimizden kurtulmak için aslında biraz da insani özelliklerimizden
feragat etmemiz gerektiğini yani kısacası kolay kolay bu rutinlerin kırılamayacağını ancak dünyaya ve
insanlara olan bakış açımızla aslında biraz da olsa bu rutinleri bizim belirleyebileceğimizin farkına
vardığımız ve kendi iyiliğimizi düşündüğümüz, bencillikten bahsetmiyorum, mutlu olduğumuz bir
dünya dileğiyle.
Oğuzhan Öztürk",,,,
8841,Dilara Keleşoğlu,,"Elif Şafak
Aşk
SERBEST 4
HÂLÂ AŞK VAR MI?
Elif Şafak, şüphesiz ki günümüzün en popüler yazarlarından biri. Televizyon ve
bilumum medya organlarında röportajları büyük ilgi görüyor, yazdığı her kitap haftalarca en
çok satılanlardan düşmüyor. Bence Şafak’ın bu başarısının en belirgin nedeni okuyucunun
ruhuna dokunabiliyor olması. Kitaplarını okurken sanki kitabı geniş kitlelere değil de sadece
bana yazıyormuş hissini yaşarken yalnız olmadığımı düşünüyorum. Bu durum özellikle Aşk
için geçerli. Onu Aşk ile tanıdım ve okumaya başladım diyebiliriz ki bu, benim adıma
Şafak’ın kitaplarının büyüsünü keşfetmek için iyi bir başlangıç da oldu. Bu kitabı okumayan
ya da hakkında fikri olmayan yoktur diye düşünmekteyim eğer bir önyargısı yoksa.
Önyargıların kırılması için de yazar ve yayın evi de ellerinden geleni yaptılar zaten.
Duyduğum kadarıyla, kitabın pembe olması erkek okuyucu kitlesinin rahatsız olmasına sebep
olmuş. Bu yüzden yayın evi kitabın birkaç baskısını siyah olarak çıkarttı. Tüm bunlar aslında
kitabın popülerliğinin en büyük kanıtı.
Övgü cümlelerimin hangisine nereden başlayacağımı bilemiyorum. Kitabın ve
konusunun ilgimi fazlasıyla çekmesi üzerine aynı konuda yazılmış başka yazarların kitaplarını
da okudum. Fakat hiçbiri bende bu kadar yoğun etki bırakmadı. Kitabın reklamını yapmak
için bana bir ödenmedi ya da bu durumdan herhangi bir çıkarım olamaz. Elif Şafak, aşkın her
boyutunu ve türünü işlemiş ki bu da onun diğerlerinden farklı kılan nokta zaten. Kitaptan
etkilenmem aşkı kavramsal olarak göremememin en büyük nedeni olabilir. Sonuçta kitabın
çözümlemesinin de öznel düşüncelerden can bulması gerektiği inancındayım. Allah’a olan
aşkın beşeri aşk ile birleştirilip vücut bulması her yazarın ustalıkla yapabileceği bir iş değil
sanırım. Kitap ayrı ayrı hikâyelerden ve oluşmuş ve bu hikâyeler geçmiş ve günümüzdeki
insan örnekleri arasında gidip gelerek anlatılmış. Her hikâye aslında 40 farklı kural için
anlatılıyor. Kitabın etkileyiciliği aslında bu kurallardan geliyor. Şafak kuralları öyle gerçekçi
anlatmış ki, gerçekliklerine kendimi fazlasıyla inandırmıştım. Kitabı bitirdikten sora
röportajında hepsini kendisinin kitap için yazdığını öğrenince yazara olan hayranlığım bir kat
daha arttı. Hikâyeler ve kuralların bütünlüğü, verilmek istenen o mesaj ancak bu kadar uyum
ile anlatılabilir.Biraz da karakterlerden bahsedelim. Hepsi birbirinden apayrı insanlar olmalarına
rağmen Şafak, karakterlerin birbirleriyle bağlantısını kusursuzca sağlayabilmiş. Geçmişten
gelen ana karakterler Mevlana ve Şems olup, günümüzden karakterler Amerikalı bir ev kadını
Ella ve Zahara adlı yazar. Konu bu dört insan ve onların çevresi üzerinden aktarılmaya
çalışılmış ve karakterler yalnızca bir hikâye de bahsedilip bırakılmamış. Örneğin 5. Bölümde
Mevlana ve ailesi arasındaki ilişkiden bahsedilirken, 6. Bölümde Ella ve ailesinin ilişkisinden
bahsedilmiş. İlerleyen bölümlerde de bu iki aile arasındaki bağdan dem vurulup hikâyeler
birleştirilmiş. İki alakasız farklı zamandan gelen ailenin birbirleriyle böylesine etkileyici
bağdaştırılması, zaten kitabın kurgusunun mükemmelliğinin bir göstergesi.
Kitap hem beşeri aşk hem de dini aşk ile ilgilenen insanlara hitap ediyor. Şafak bu
iki aşk arasındaki uyum ve dengeyi gayet eşit bir biçimde sağlayabilmiş. Aşk teriminin yanı
sıra 40 kural ile insanoğlunun sık sık kendi içinde düştüğü karanlıklara ışık tutmak için
yazılmış gibi. “İyi ya da kötü sen ne yaşarsan yaşa aslında her şey yine senin için, senin
iyiliğin için” dercesine manevi duygularla telkin ediyor Şafak okuyucusunu. Dini duyguları
beşeri aşk ile besleyip hayatın alt üst olduğunda dahi olumlu bir yönü olabileceğine
inandırıyor yaşanılanların. Kitap doğru zamanda okunulduğunda bir nevi ilaç gibi geliyor
aslında insana. Sıkmadan, bunaltmadan başka açılardan yalnızca bakmaya değil görmeye de
yöneltiyor. Şafak Aşk ile beni uzun süre etkisinde ve hâlâ üzerimde etkilerini sürdürmeye de
devam ediyor.",,,,
3606,İÇİMİZDEKİ ÇOCUK,,"çıkıyorum ve mutfağa doğru ilerliyorum. Annem mutfak masasında her zamanki yerinde oturmuş
gazetesini okuyor. Benim geldiğimi görünce “Aa kim gelmiş!” diyerek gülüyor ve ona doğru yaklaşınca
beni kucağına oturtturuyor. Onunla beraber gazetesindeki ilginç resimlere bakıyorum. Diğer
gazetelerden ince olan bu gazetenin sayfalarında bir sürü hoş bayanlar ve yanında araba resmi olan
erkekler var. Bayanların hepsi çok şık giyinmiş ama onlarla ilgili neler olduğunu henüz okuma
bilmediğim için anlayamıyorum.
Bugün çok mutluyum çünkü annem bana bugünlük kreşe gitmemem için izin verdi. Kreşten
hiç hoşlanmıyorum çünkü orada siyah saçlı genç öğretmenimiz oyuncaklarımızı paylaşmamız için bizi
zorluyor ve ben paylaşmayı sevmediğimi söyleyip diğer çocukların oyuncaklarımla oynamasına izin
vermeyince bana kızıyor. Bu yüzden bazen ondan hoşlanmıyorum ama diğer zamanlarda
öğretmenimi severim. Ayrıca kreşte öğle yemeğinden sonra katlanabilir çok da rahat olmayan
yataklarımızı sınıfa sıra sıra diziyorlar ve evden getirdiğimiz örtüleri bu yataklara serip uyumamızı
istiyorlar. Uykum olmadığı günler bu saatten çok sıkılıyorum çünkü yattığınız yerde hiç ses
çıkarmamanız gerekiyor ve beraber oynayacak kimse olmayınca zaman hiç geçmiyor.
Annem bana televizyonda en sevdiğim kanal olan Fox Kids’ i açtıktan sonra kahvaltım olan
çikolatalı ekmeklerimi ve sütümü getiriyor. Ekranda en sevdiğim çizgi film var, ben de onu izlemeye
dalıyorum. Kahvaltım bittikten sonra anneme gidip Lego’larımla oynayıp oynayamayacağımı
soruyorum ve o da salona kocaman bir örtü seriyor. Legolarımın kaybolmasını istemiyorsam bu
örtünün üzerinde oynamamı söylüyor. Ayrıca birkaç ay önce yaptığım gibi küçük Lego parçalarından
birini burnuma sokmamamı, yoksa yine hastaneye gitmemiz gerekeceğini ekliyor. Ben de örtünün
dışına taşmayacağıma ve de burnuma Lego sokmayacağıma söz verip oynamaya başlıyorum.
Legolardan bir şeyler inşa etmek göründüğü kadar kolay değildir. Özellikle bir ev veya apartman
yapmak istiyorsanız çok dikkatli olmanız gerekir çünkü pencereyi koyacağınız boşluğu kaçırırsanız
yeniden başlamanız gerekir.
Lego’larımla oynadıktan sonra annemle onun yatağına yatıyorum. Bana en sevdiğim
kitaplardan biri olan Donald Duck kitabımı okuyor daha sonra da fış fış kayıkçılar olan bir ninni
söylüyor. Sonra ikimiz beraber uyuyoruz.
Uyandıktan birkaç saat sonra ablam okulundan eve gelmiş oluyor. Onunla oyun oynamak
istiyorum ama yapacak ödevleri olduğunu söyleyip akşam benimle oynayacağına söz veriyor. Hava
karardıktan biraz sonra babam geliyor koşup sarılıyorum ve ablamla bana getirdiği oyuncaklı sakızları
teşekkür ederek ondan alıyorum.
Akşam yemeğini yedikten ve beraber biraz oturduktan sonra annem uyku vaktimin geldiğini
söylüyor ve sütümü içirip beni yatırıyor. Çok mutlu uyuyorum çünkü bugün benim için çok eğlenceli
bir gün oldu, evde olmaktan çok hoşlanıyorum.
Birkaç gün önce evde eski kitaplarımı karıştırırken küçükken en sevdiğim kitaplardan biri olan
Pıtırcık serisinin “Pıtırcık Tatilde” adlı kitabını buldum. Kitabı yıllar sonra yeniden okudum. Kitap o
kadar güzel yazılmış ki artık kitabın arkasındaki önerilen okuma yaşı kriterine uymadığımı bilsem de
okurken en az 7 yaşındayken olduğum kadar zevk aldım. Goscinny’nin yaratıcı kalemi ve VivetKanetti’nin kitabı Fransızcadan Türkçeye çevirisi sayesinde okurken çok eğlendim. Bu kitabı okurken
baş karakter olan Pıtırcığın yaşadığı olayları çocuk gözünden yorumlaması beni kendi çocukluk
anılarıma götürdü. Küçükken en ufak bir şeyle bile mutlu olabilen bizler neden büyüyünce hayatı
kendimiz için bu kadar coşkusuz bir duruma getiriyoruz diye düşündüm. Ben küçükken benim için en
büyük mutluluklardan biri evde geçirdiğim bir gündü ve Pıtırcık Tatilde kitabını okuduktan sonra
canlanan anılarımla bunun neden benim için bu kadar mutlu bir anı olduğunu yeniden hatırladım.
Sonra fark ettim ki ben 5-6 yaşlarında bir an önce büyümek istediğimi söyleyip dururken “Büyüdükten
sonra da küçülmek isteyeceksin.” Diyen babam tamamen haklıymış.",,,,
6973,Ege Nergiz,,"Turk 102 Sube 7
Ahmet Kaya
BEN’E YOLCULUK
Kitaplar, insanın kendini arayışı, anlatması, yer bulması ve içini dökme
çabası doğrultusunda birer araçtan ibarettir aslında… Bu işi en iyi
başaranlar arasında Montaigne’ye yer vermezsek, şüphesiz edebiyat
dünyasının mihenk taşlarından birisini yerinden oynatmış oluruz.
“Denemeler” adlı eseri ile tecrübelerini ve bir nebze yaşantısını anlatan
Montaigne, farklı da olsa her okuyucusunda ortak bir nokta oluşturan
izlenimler bırakmayı başarmış ve ilk basımı 1580 yılında olmasına rağmen,
güncelliğinden ve etkileyiciliğinden hiçbir şey kaybetmeyen bir kitap
yazmayı başarmıştır.
Oluşan ortak nokta ise, asırlar önce yaşamış bir insanla aynı düşünceyi
paylaşıyor olmanın verdiği şaşkınlık, mutluluk ve bu durumdan duyulan
hazzın ta kendisidir.
Her bir denemesinde farklı kavramları işleyen Montaigne, aslında her bir
kavramı işlerken, bizimle aynı fikri paylaşmış ve bunu bizi hiç
tanımadan, bizimle hiç konuşmadan, hatta şu an ki koşulların çok dışında
koşullarda sürdürdüğü hayatıyla başarmıştır. Tek başardığı da bu değildir
üstelik… Bizi hiç tanımadığımız, hiç görmediğimiz ve büyük ihtimalle de
hiç karşılaşmayacağımız insanlarla aynı düşünceleri paylaşacak, aynı
fikirleri
taşıyacak bir duruma getirmeyi başarmıştır. Mutluluğun en sağlam temellere
dayanan yolunun bağımsızlık olması gerektiğini söylüyordu ancak nasıl bir
bağımsızlıktı bahsettiği? “Fikirlerimizi, yapmak istediklerimizi,
yapacaklarımızı etkileyecek tek nokta, yine kendimiz olmalıyız” diyordu
Montaigne. Ancak bu mümkün müydü? Ailemiz, ekonomik koşullar,
sorumluluklarımız… “Bunların hepsini ve daha fazlasını bir kenara atabilir
miyiz?” sorusunun cevabı, içinde bulunduğumuz yüzyılda ve yaşadığımız
dünya sisteminde “hayır” kutbuna daha yakın sanırım. Ancak hepimizin
yapmak istediği de tam olarak bu. Yani her şeyi bir kenara atabilmek ve
yapmalıyım dediklerimizi yapabilmek.Bugüne kadar ne öğrendik? Ailemize karşı sorumluluklarımız, toplum içinde
birey olmak, para kazanmanın gerekliliği ve bir sürü sorumluluk. Bunlar
bizi biz yapan değerleri oluşturmamızı destekleyen olgular olarak
tanıtıldı bize. Ancak Montaigne öyle güzel işlemiş ki, bunlar aslında
“Ben”e ulaşmamızı engelleyen duvarlardan başka bir şey değildir. Biz
bunları düşünmek zorunda olduğumuza ikna edilerek büyütülmüş bir nesiliz
ve bizi bunlara ikna eden nesil de bunları düşünmek zorunda bırakılmıştı.
Dolayısıyla insanoğlu her geçen gün biraz daha uzaklaştı “Ben”inden…
Aramızda bunun farkına vararak bu zorunluluklardan uzak yaşamaya başlayan
ya da çalışan insanlara ne gözle baktık peki? Sorumsuz, deyim yerindeyse
bir baltaya sap olamamış demedik mi çoğunlukla? Çok yanlış anladık belki
de özgürlüğü, ya da özgürlük bize çok yanlış anlatıldı. Bize hep “Kendin
ol” dendi, ancak toplumca oluşturulan yargılardan dolayı buna izin
verilmedi. Çok uzak kaldık “Ben”imizden. Ne zaman onu görüp yanına
gitmeye çalışsak, kolumuzdan tutan bir el tarafından alı konulduk.
Hangimiz istemezdi peki, bize anlatılan anlamıyla değil de, Montaigne’nin
anlattığı gibi bir bağımsızlık okyanusunda, gerçek anlamıyla özgürlüğü
hissederek geçirilen bir yaşamı? İşin en acı yanı da, tüm bunları
söyleyebiliyoruz, ancak bunları yapabilecek cesareti kendimizde
bulabilmek için daha ne gibi tecrübeler edinmemiz gerektiğini bilmiyoruz.
Bizi en çok üzen şey ise, hangi türde bir yaşam sürmek istediğimize karar
veremiyor olmamız.
Yaşamak, -zaman geçirmeyi kastetmiyorum- güzel anılar biriktirmek ve
yapacaklarımı, yapmak istediklerimin hepsini ya da çoğunu yaptım
diyebilmek; düşünmesi bile güzel... Bize sunulan hayat kısa olsa da,
“Ben” olabilmek için bize verilen fırsatı değerlendirmek, hakkını
verebilmek için, düşüncelerimizi iplerinden kurtarmak ve
bağımsızlıklarını sağlamak, bu güzel düşünceyi gerçekleştirmek için
atılacak en önemli adım…",,,,
448,Merve Dilman,,"TUR102-059
MAYISA YAKLAŞIRKEN
Bilmem farkında mıdır insanlar, bahar ayları hep geri planda kalır. Sanki onların tek
görevi bizi yaz mevsimine ulaştırmakmış gibi. İlkbaharda açan ilk çiçeği gördüğümüzde bile
""Oh be yaz geliyor sonunda."" deriz. Çok çabuk tüketiriz ilkbaharı ve yalnız kalır ilkbahar.
Bütün yalnızlığı kendi üzerine alıp bütün coşkuyu ışıltıyı yaza bırakır. Sanırım bu sebepten
olsa gerek ilkbaharı daha bir severim. Garip bir hüzün verir bana ve ben bu hüznü de severim.
Şiir gibi gelir ilkbahar bana ve ben bol bol şiir denizine dalarım bu aylarda. Hazır da mayıs
ayına yaklaşırken Küçük İskender bana bir göz kırpar ve ben kendimi onun şiirlerine
bırakırım.
Onların Efsanesi'yle girerim hüzünlü şiir diyarına. Baktığım her yerde bir hüzün
görürüm öyle ki yeryüzü bile dayanamamış akıtır gözlerinden ırmakları. Eskilere özlem
duyarım. Tat vermez hiçbir şey bana hiçbir kelime anlamlı gelmez. Ruhum bedenime dar gelir
de artık o özlediğim ihtimalin gelmesini beklerim. Beklerim ama bilirim daha çok beklemem
gerekecek ve sardunyalarla avuturum kendimi.
Geçmez içimdeki yalnızlık. Geçmesini beklerken daha da yalnızlığa sürüklenirim.
Çeviririm şiir kitabının sayfalarını ve Boş Metro'da bulurum kendimi. Bütün ışıkları sönmüş
bütün kalabalığı dağılmış ve derin bir sessizliğe gömülmüş. Bir yağmur damlası görürüm sarı
çizginin üzerinde. Bir ben ve bir o yağmur damlası vardık içerde. Kaparım gözlerimi ve en
uzak durağa kadar ertelerim hayallerimi ve bir anons sesi duyarım. Bitmişti metro.
Kapanmıştı hayaller, kalpler ve ben kimsemin olmadığı bu şehirde yürümeye devam ederim.
Bir sokaktayım şimdi. Karşımda kocaman bir dut ağacı var. Nereden tanıdık geliyor
bu ağaç derken görüyorum onu. Üzerinde bir kazak ve altında bir pazardan alınmış pantolon.
Ağacın arkasına saklanmış sevdiğinin pencereye çıkmasını bekliyor. İşte o an anlıyorum. Bu
ağaç, Orhan Veli'nin İlk Aşkı'na şahitlik eden dut ağacı. İskender öyle bir tasvir etmiş ki o on
beş yaşındaki genci ve heyecanını, daha fazla bölmek istemiyorum o özel bekleyiş anını.
Gülümseyerek uzaklaşıyorum oradan kendimi fark ettirmeden.
Sokaktan çıktığımdan beri içimde nedensiz bir neşe var. Uzun zamandır böyle tatlı bir
his içimi sarmamıştı. Bu his bana İzmir'i hatırlatmıştı. İzmir'de bir gün hayal ettim. Kordon'da
gördüğüm ıhlamur ağacını hatırladım. Dedim içimden kendime ""Kalacağım İzmir'de Bir
Süre."" Ancak kendimi bambaşka bir şehirde buldum. Hiç tanımadığım bu şehirde bir oda
tuttum kendime. Öyle kalabalık ki bu şehir ve öylesine gürültülü. Burnumda yoğun baharat
kokularıyla baktım etrafıma ve mayıs gelmesin diye geçirdim içimden. Gelmesin mayıs zaten
ne zaman mutluluk getirdi ki. Daha da ağırlaştı yüküm. Seslenmek istedim herkese izin
vermeyin mayısın gelmesine. Gözümün önüne onlarca sahne geldi. Nasıl tatsızdı bu hayat.
Terkedilmiş bir otel odası, sapı kopmuş bir valiz gibi ve ne acıydı bu hayat. Ölen bir öğretmen
gibi. Çıktım yatağın tepesine ve avazım çıktığı kadar bağırdım. ""Evet Hayat Göründü ama
Mayıs Giremez!""
Ayrıldım o kasvetli şehirden bitmeliydi artık bu yolculuk. Bitmeliydi artık bu
yorgunluk. Biraz ileride Deniz kenarında bir bank gördüm. Oturdum ve yolculuğumudüşünmeye başladım. Burnuma yosun kokuları ve yerleri kaplamış midyeler. Birden her şeyi
geride bırakıp bir gemiye atlayıp çekip gitmek istedim. Kim bilir belki bir fırtına gelir de
alırdı beni. Ancak binemedim o gemiye sadece izledim. O gemi ve onun gibi onlarcasını
izledim. Sahi ne zaman gelecekti bir sonraki gemi? Ah evet on dakika sonra.",,,,
6855,YÖNSÜZ ARAYIŞ,,"olmadığını düşünüyorum. Yukarıdan gelen
çağrılar kafamın içinde yankılanıyor. Bana
sesleniyorlar. Geri dönmemi ve yukarı
tırmanmamı istiyorlar. İnmeye devam
ediyorum. Yolun sonu yok biliyorum. Yalnızca
iniyorum. Basamaklar… Tökezleyemem.
Tökezlersem, aşağı inişim bir düşüşe
dönüşür. Düşemem. Düşmeye izin yok. Sahi,
inmeye izin var mı?
Arkama bakmıyorum ama etrafım kalabalık.
Bunlar tırmananlar. Birbirlerini kenara itip
zirveye ilk ulaşan olmak istiyorlar. Bir zirve
varmış gibi… Beni de itmek isteyenler oluyor.
İndiğimi görünce vazgeçiyorlar. Onlar için bir
tehdit değilim. Oysa ben, onların görmediği bir
şeyi görüyorum. Aşağıdaki ışığı görüyorum.
Güvenli parlak ışığı. Onlar sadece karanlık bir
bilinmezliğe tırmanıyorlar. Ailemin ve
arkadaşlarımın seslerini duymaya devam
ediyorum. Diğerlerine katılmam
gerekiyormuş. Doğru taraf yukarısıymış.
Sonunda beni güzel şeyler bekliyormuş. Onları duymazdan gelmeye devam ediyorum. Ben
yukarı çıkamam. Orası karanlık. Orası bilinmezlik. Korkuyorum. Sonunda varacağım yerden
korkuyorum. Aşağısı güvenli. Aşağısı tanıdık. Işığa doğru inmeye devam ediyorum.
Bir zamanlar ben de tırmananlardandım. Bir gün biri fısıldayana kadar… “Nereye
tırmanıyoruz?”. Sokakta gördüğüm kız bana bunu söyleyene kadar hiç düşünmemiştim.
Nereye tırmanıyorduk sahi? Başarıya mı? Şöhrete mi? Paraya mı? Başarı basamaklarını
tırmanırken kendimizi ne uğruna hırpalıyorduk? Diğerlerini neden basamakların dışına
atıyorduk? Oysa itmeden önce onlara tırmanmalarını biz söylüyorduk. Bizim seviyemize
gelene kadar onları bu yolda destekliyorduk. Sonra bizi geçmelerinden korktuğumuz için
basamakların dışına çıkmalarına neden oluyorduk. Bu rekabet içeren arkadaşlıklar yetmezmiş
gibi aileler de vardı. Daima zirvede olmanızı isteyen aileler… Belki kendileri hiç varamamış ve
yolun sonunda ne olduğunu merak ediyorlardı. Belki de zirvedeki yerlerinde onlara eşlik
etmenizi istiyorlardı. Kesin bir şey var ise o da sizi daima zirvede istedikleriydi. Ne pahasına
olursa olsun…
Sıradan bir kızın anlamsız sözleri bir insanı bu kadar etkilememeliydi ama ben düşünmeye
başlamıştım. Kendi başarım için yardım etmeyi bıraktığım arkadaşlarımı, terk ettiğim
arkadaşlıklarımı… Sınavlara odaklanmam için ailemin bana kullanmamı söylediği küçük
hapları… Hapları kullanmayı bıraktığım anda korku beni esir almıştı. Artık tırmanamazdım. Bir
bilinmezlik için bunları yaşayamazdım. İşte o zaman karar verdim. Ben aşağı inecektim. Tüm
çalışmalarımı bıraktım. Eski, insanların bana kötü olduğunu söylediği, alışkanlıklarıma
döndüm. Evimden, odamdan çıkmaz oldum. Burası güvenliydi. İnmek ne kadar da kolaydı.
Kimse yolunuza çıkmıyordu. Size seslenenlerin bile sizinle ilgili bir beklentisi yoktu artık.İnmenin de korkunç bir yanı var elbette. Düşebilirim. Yuvarlanarak yaralar için de gittiğim bir
yol güvenli olamaz. Bu süreçte yara alıyor muyum? Kimseyle görüşmüyorum. Sağlığıma,
diğerlerinin söylediğine göre, zarar veriyorum. Aşağısı sahiden güvenli mi artık ondan da emin
değilim. Tanıdık olan güvenlidir sanmıştım. Belki de arkamda bıraktıklarımın arkamda
olmalarının bir sebebi vardır. Yoksa neden aşağıda kalmış olsunlar ki?
Yoruldum. Artık ne tırmanıyorum ne de iniyorum. Basamaklarda yaşayacak gücü kendimde
bulamıyorum. İnsanlar tırmanmaya devam ediyor. Bu kez durduğum için inenleri de
görebiliyorum. Dikkat edince fark ediyorum ki onlar inmiyor, düşüyorlar. Ben de mi indiğimi
düşünürken düşüyordum? Yukarısı güvenli değil. Aşağısı da değil. Neresi güvenli?
Basamaklardan kurtulmak istiyorum. Hayatımızı ele geçiren basamaklardan sıyrılıp bir
düzlükte bulunmak istiyorum. Sonu belirsiz mücadelelerin, zararlı geçmişlerin olmadığı bir
düzlükte. Böyle bir düzlük kaldı mı hayatımızda? Yaşam stresinden kopabileceğimiz ama
kendimize zarar vermeyeceğimiz düzlüklere ihtiyacımız var. Ailelerimizin, dostlarımızın bizi
aşağı, yukarı veya yolun dışına yollamasına değil, düzlüklerin varlığını bize göstermelerine
ihtiyacımız var. Kimse bir düzlükten söz etmiyor. Sanırım kendi düzlüğümü, basamakların
dışında bulma vaktim geldi. Bu kez inmek, çıkmak veya atılmak yok.
Ecem ERDEM
Kaynakça
Bilkent Üniversitesi’nde bir merdiven, Ankara. Yazarın kendi çektiği fotoğraf. 13 Mayıs 2019.",,,,
8699,Ayşe Ece Özcan,,"Ahmet Kaya
Turk 102-07
SERBEST
13/12/2014
Paranın Gücü
“Para ve insan arasındaki karşılıklı ilişki şöyledir: İnsan paranın sahtesini yapar, para
da insanın” (Benjamin Franklin)
John Steinback’in “İnci” romanı, tüm insanların kulak vermesi gereken anlamlı
mesajlarla dolu, paranın insanları nasıl değiştirdiğini anlatan çok değerli bir yapıttır. Roman,
yoksul insanların yaşadığı zorlukları anlatarak başlamıştır. Steinback’e göre yoksulluk,
insanların gözünü kör edebilir, karakterlerine uymayan davranışlara itebilir. Benjamin
Franklin’in dediği gibi para, insanlığımızı kaybetmemize, sahte bir birey olmamıza neden
olur. Bununla beraber yazar, zengin ve fakir insanların arasındaki uçurumu ve bu uçurumu
nelerin yarattığını sorgulamamızı beklemektedir.
Zenginlik, dışarıdan göründüğü gibi masum bir durum olmayabilir. Günümüzde çoğu
birey daha nasıl zengin olabilirim kaygısındadır. Gün geçtikçe, insanların paraya olan açlıkları
büyüyor ve bu durum onları acımasız ve bencil olmaya itiyor. Örneğin, günümüzde hukukun
temelleri para ile sarsılmaktadır. Adalet ve eşitlik rüşvet karşısında direnmektedir. Çoğu dava,
rüşvetler yüzünden adaletsizce sonuçlanmaktadır. Para, insani değerlerin önüne geçerek
haksızlığa ve adaletsizliğe yol açmıştır. Başka bir örnek verirsek, araştırmalara göre herhangi
bir doğal afette insanların yüzde ellisi, yardıma muhtaç insanlara yardım etmek yerine onları
soyarak ölüme terk etmektedir. Para, bu tarz insanları sadece acımasız ve bencil birine
dönüştürmekle kalmamış sanki bir çeşit içi boş robot yaratmıştır.
Parayı hayatımızda bir amaç olarak mı yoksa bir araç olarak mı kullanmalıyız sorusu
bizim nasıl bir birey olucağımızı tanımlar. Parayı kullanma şeklimiz, hayatımızı vekarakterimizi etkilemektedir. Eski zamanlarda parasız insanlar insani değerlere daha çok
önem veriyordu. Parası olmayan insan desteği ya da gücü çevresindeki insanlardan alıyordu
ve parayı ancak bir amaca hizmet etmesi gerektiğinde seçiyorlardı. Fakat, günümüz
dünyasında herkes bir yarış içinde çünkü paranın gücü insanları gözünü kör etmiş
durumdadır. Herkes hayatını ve hedeflerini daha fazla nasıl para kazanırım sorusuna göre
çizmiştir. Fakat tüm hayatımızı paraya feda etmek, para üzerine kurmak doğru bir yol olamaz.
Diğer amaçlardan farklı olarak açlığı kolayca tetikleyebileceği için para çok da masum bir
seçenek değildir. Ne kadarına sahip olursak olalım hep daha çoğunu isteyeceğiz ve bu sonsuz
döngü sürüp gidecektir. En sonunda hiç doyuramayacağımız bir açlığımız olucaktır. Bu
yüzden parayı bir amaç olarak değil araç olarak kullanmalıyız.
Günümüzde zengin ve fakir arasında göz ardı edilemeyecek büyüklükte bir uçurum
vardır. Bu düzeni aslında çoğunlukla zengin insanlar, kendilerini ve sahip olduklarını
göstererek yaratmaktadır. Diğer insanların zengin insanları tanrılaştırması da bu durumu
pekiştirmektedir. Örneğin, insanların geçmişten beri zengin insanlara özendirilmesi bu
durumun sebeplerden biridir. Bütün dünya zenginlerin hayatlarını takip etmektedir. Hangi
ünlü ne giyer, nerede oturur, ne yemek yer... Televizyondaki magazin programları, gazeteler,
sosyal ağlar bu tip haberlerle doludur. Çoğu zenginin hayatı ulaşılmaz gibi görünse de aslında
bilinçaltında hep onlara ulaşma ve onlar gibi olma isteği vardır. Bilinçaltlarındaki bu tarz
düşünceler, insanları kıskanç duygular beslemeye de zorlamaktadır. Bununla beraber bu
duygular yüzünden insanlar artık kendisinin ne istediğini unutmaya başlar. Hayatını hep daha
fazla paraya sahip olmak için şekillendirir ve kendi sahip olduğu, olabileceği değerlerden
vazgeçmiş olur. Tek gerçekliği ondan maddi durumu daha iyi olan insanların neler yaptığıdır.
Paranın insanlar üzerinde etkisi göz ardı edilemeyecek kadar büyüktür. Para kavramı
insanları kolayca duygusuz ve acımasız bir bireye dönüştürebilir. Parayı araç olarak değil
amaç olarak seçmek bizi istenmeyen yollara sokabilir. Bu şekilde gelişen bir düzende de
zengin ve fakir insan arasındaki farklılıklar tahmin edilebilir düzeydedir. Sonuç olarak
diyebiliriz ki paranın gücüne kanıp gerçekliğimiz olmasına izin vermemeliyiz.",,,,
3088,Ad Soyadı: Murathan Çelik,,"Kendinizi tam anlamıyla başka birinin yerine koydunuz mu? Peki kısmen başka birinin
yerine geçmek nasıl bir fikir sizce? Başka birinin yerine nasıl geçersiniz, kişinin bedenine sahip
olmak onun yerine geçmek için yeterli midir? Bedenlerimizi ruh, bilinç gibi isimlerle de
andığımız, adını zikrettiğimiz ancak hakkında pek bir fikrimiz olmayan benliğimiz hareket
ettiriyor. Zaman içerisinde edindiğimiz kimliğimiz mizaç değirmeninden geçip geçmişte
yaşadıklarımız, şu anki davranışlarımız ve gelecek tasavvurumuzla yoğruluyor. Peki
bilinçlerimiz, bir asrı zar zor dolduran ömürlerimizi ve fani bedenlerimizi aşabilseydi neler
olurdu sizce?
Richard K. Morgan’ın yazdığı Değiştirilmiş Karbon; bilinçlerin asırları, etten
kemikten bedenleri, hatta tekilliği aştığı bir evrende geçiyor. Farklı bedenler arasında geçiş
yapmak, insan bilinci ve kimliğiyle ilgili büyük kuşkular uyandırıyor. Hayat yolunun
istikametini ölümden sonsuzluğa saptıran, tek bir bilincin birden fazla bedende
bulunabilmesini sağlayan bilinç depolama teknolojisi, ölümün gerçekte ne olduğunu
düşünmeye itiyor bizleri.
Biz de yüzyıllar boyu yaşayabilseydik acaba geçmişimizin bizdeki etkisi nasıl olurdu?
İnsan beynine dair bilmediğimiz birçok şey var ve bu konular hakkında bilimsel bir çıkarımda
bulunmak için çok erken olabilir. Fakat bu, konuyu derinden irdelememize engel değil.
Bu size komik gelebilir ancak on sekiz yaşında olduğum halde geçmişe baktığımda bir
ömür devirmiş gibi hissediyorum bazen. Yıllar anı yaşayan bizler için ilk bakışta olduğundan
daha kısa gözükebilir. Ancak geçmişin ve anıların derinlerine indiğimizde ne kadar çok şey
yaşadığımızı ve bu yaşadıklarımızın ne kadarını unuttuğumuzu fark ederiz. On yıl içinde
unuttuklarımız ve öğrendiklerimiz, tanıştıklarımız, yaşadıklarımız bizleri derinden
etkileyebilir. Peki asırlar boyunca yaşananların kimliğimiz üzerindeki etkisi ne ölçüde olur
sizce?
Theseus’un gemisi paradoksunu duymuş olabilirsiniz. Yeni yapılmış ahşap bir gemi her
yolculuğun ardından aynı tersaneye giderek çürümeye başlayan parçalarını yeniletir. Uzun süre
sonra tersanede aynı geminin bir kopyasını üretebilecek eski parça birikmiştir. Bu eski
parçalardan da yeni bir gemi yapılsaydı sizce hangisi ilk yola çıkılan gemi olurdu? Paradoksa
farklı yaklaşımlar olsa da varlıkların geçmişten geleceğe sürekliliğini sorgulamamız açısından
önemli bir örnek olduğu konusunda ortak paydada buluşulabilir. Aslında bizler de bu gemiyle
birçok ortak özelliğe sahibiz. Her an bizde de küçük, büyük birçok değişikliğe sebep olur. Bu
değişimlerin sonucunda dönüp kendimize baktığımızda karşımızda bir yabancıyla
karşılaşmamız mümkün. Geçmişimizle şimdimiz birbirini andırsa da her geçen saniye
birbirlerinden uzaklaşırlar. Yeterince uzaklaştıklarında geçmişimizi tanıyamaz hale gelmemiz
bile mümkün olabilir. Tıpkı başka birine dönüşmek gibi.
Başka biri olmayı aynı anda birden fazla kişinin izlerini içinde barındırmak gibi de
düşünebiliriz. Farklı asırlarda farklı hayatlar yaşamak ve başka bir hayat olma düzeyinde
bizden kopmuş geçmişimizin izleriyle hüzünlenmek, hatırlamak, benliğimizin bizlerden
bağımsız unsurlarını keşfetmek, yani tekken çoğalmak, yaradılışımızın bizlere bahşettiğinden
fazlasını sığdırmak ömürlerimize... Belki de birkaç kez gemimizin tüm parçalarının değiştiğini
görecek kadar uzun yaşarsak hatta ölümsüzlüğü deneyimlersek karşılaşacağız bu hislerle. Pekibunu başarırsak gerçekten olduğumuzdan daha fazlası mı olacağız? İnsanın olgunlaştığını,
kendini aştığını hissetmesi için tek ihtiyacı olan şey zaman mıdır?
Ölümden korkan, daha fazlasına duyduğu arzuyla kavrulan bir insan için ölümü yenme
fikri cazip görünebilir. Ölümü yenmek, önceden hayal edemediğimiz hayatları bizzat yaşamak,
yalnızca romanlarda gördüğümüz kişilerle konuşmak bizleri daha yüce hissettiriyor olabilir.
Ancak insanın yücelmesi için ölümsüz olması mı gerekir?
Belki de bizi farklı yaşantılar yaşamaya, ölümü devirmeye heveslendiren şey faniliğin
insan yaşantısına kattığı cazibedir. Bahar mevsiminde açan kiraz çiçekleri iki hafta geçmeden
dökülmeye başlarlar. Her ne kadar dallarındaki güzellikleri göz alıcı olsa da birden dökülen
kiraz çiçeklerin yarattığı görüntü, bir yıldızın son anlarındaki parıltısı, mum alevinin sönmeden
önce gürlemesi gibidir. Ölüm yalnızca bir son değildir bizler için. Belki de yaşantılarımızın en
büyük gizemi ve hissetmesek de en büyük beklentisidir. Zira bizler de bir mum yahut bir yıldız
gibi parlamak, ölsek bile ölü yıldızların kâinatın sonsuzluğuna yayılan ışık huzmeleri gibi
geride bıraktıklarımızla ebedileşmek isteriz.
İnsan birçok şey yaşayabilir. Ömrüne kimilerimizin hayallerine sığdıramayacağı şeyler
sığdırabilir ki bunu ölümsüzlüğe erişmediği haliyle yapar. Ancak insan var olduğu süre
içerisinde yalnız bir kez ölür. Her ne kadar yaşamı kendince birden fazla kez deneyimlese de,
benliğini tekrar tekrar kaybedip bulsa da, her şeye sil baştan yeniden başlasa da yok olmayı var
olmak kadar iyi anlayamaz.
Belki de bu yüzden eskiyen parçalarımızdan tekrar tekrar yeni gemiler inşa etmek
benim gözlerimde ölüm kadar merak uyandırıcı değil. Zira ölüm yaşam gibi sıcak ve soğuğun,
farklılıkların, geçmişin, geleceğin ve şimdinin olduğu bir yer değil. Ölüm herkese ve her şeye
kayıtsızlığa ve gizemliliğiyle yaşam kadar çekici ve yaşamı daha çekici yapan şey gözlerimde.
Belki de bu yüzden ölümsüz olmaya ihtiyacımız yoktur. Belki de bu yüzden günün
birinde ölmemiz gerekiyordur yaşamış olmak için.KAYNAKÇA
Morgan, Richard Kingsley. (2018). Değiştirilmiş Karbon (A. Kuzucan, Çev.) İstanbul: İthaki",,,,
3081,Algı Sağlam,,"“Yoksa bu adamları, anaları dövülsün diye mi doğurmuştu, bu çocuklar, ölmek için, kurşunlanmak için mi gelmişlerdi
dünyaya?” (Karasu, Gece, 137)1
Zor zanaat “büyümek”, hele ki bu topraklarda. Oldu bittiye getiremiyor insan. Derinleşen alın
çizgileri, kırlaşan saçlar, kırışan eller ya da güneşin her yıl aynı günde bir tam turu tamamlaması da
ne yaş aldım diyebilmek için işleri kolaylaştırıyor ne de izahını pek mümkün kılıyor bu tuhaf
sözcüğün. Konuşmaya çabalayan kundaktaki bebek gibi, anlam kazanacak birkaç ses yan yana
gelebilse “dili çözülecek”, meramı anlaşılabilecek gibi geliyor. Ne var ki, doğru kelimeleri seçebilmek
her zaman mümkün olmuyor benim için. Düğümlenip kalıyor kimi zaman boğazımda bir şey, her
yutkunuşta da yerini biraz daha sağlama almak istercesine sanki, oturdukça oturuyor. Her düğüm
oturdukça sesim biraz daha kalınlaşıyor, çocuksu berraklığı biraz daha bulanıyor. Gündelik hayatta
kendini sürekli tekrar eden bir klişeyi gözden geçirme temrinleri yapar gibi beni ikna edecek bir
yanıt bekliyorum her defasında da. Sonrasında, günün yorgunluğuyla mutfakta yemek yaparken bir
anlık dalgınlıkla parmağa denk gelen bıçak kesiği gibi aniden ama can acıtarak kendini gösteriyor
hakikat. Beyhude bulanıklaşmıyor sesim, çünkü bulanık gölleri temizleyen ne kadar nilüfer varsa gün
be gün solup gidiyor bu topraklarda. Tabiatlarına alabildiğine tezat bir biçimde göllerinden
koparılıp kaldırımda hareketsizce kaldıkları anlar, onlara dair aklımda kalan son kareler oluyor.
Kiminin yaşı benim yarı yaşım bile etmiyor, kimi on beşinde, kırk dokuzunda. Dönüp bir de
bakıyorum ki, meğer her defasında tanıklık ettiğim o karelerin arıdan bir yumru gelip oturuyormuş
boğazıma. Biriktirdiğim o anlar büyütüyormuş beni her defasında. Hülasa, büyümek öyle sanıldığı
gibi pek de kolay olmuyormuş, kimilerininse büyüyüp gözlerinin yaşlanmasına dahi müsade
edilmiyormuş burada.
Tarih tekerrürden mi ibaret yoksa tekerrür eden kimilerinin payına düşenin hep aynı şey olması mı,
bundan o kadar da kolay emin olamıyor insan. Aynı süreçler kendini tekrarladıkça, başı sonu belli
olan ve ezbere bilinen masalları uykuya dalmak için her gece dinlemeye mecbur kalmak düşüyor
payıma. Aksi ne kadar söylenirse söylensin, parmağına zehirli iğne batan Uyuyan Güzel’i
uyandırmaya gelecek kimsenin olmadığını bilmek, esasen o iğneyi sinir uçlarımıza saplıyor. Biz
hissizleşiyoruz, hissizleştikçe; günlerin, ayların ve yılların ayırdına da varamaz bir hale geliyoruz.
Zaman zamansızlaşıyor ve tüm bu yaşananlar dün müydü, bugün mü yoksa yarın mı, ayırt
1 Bilge Karasu, Uzun Sürmüş Bir Günün Akşamı (İstanbul: Metis Yayınları, 1970), 137.edemiyorum.
Emin Alper’in Abluka’sı tam da bu zamansızlık içerisinde dün mü, bugün mü, yarın mı olduğundan
bîhaber; takvim yapraklarını umursamaksızın anlatıyor hikâyesini. Belki de yapabileceğinin en
iyisini yapıyor çünkü bu hikâyelerin ne dünü, ne bugünü ne de yarını birbirini aratıyor zaten. Göz
göze geldiğini anda, az sonrasında çıkabilecek muhtemel bir tartışma için kafasında repliklerini
belirleyen bizlerin, kafasının içinde yarattığı ya da yaratılan ve düşman bellenenlerle nasıl mücadele
ettiğini gösteriyor bir anlamda. Neye göre tanımladığı bir türlü kestirilemeyen bir “öteki” ve
“düşman” figürünün, dimağımızda nasıl oluştuğunu anlatmayı dert ediniyor kendisine. Başka bir
deyişle: “Benliğe ve topluma, her ikisine de sınırlarından, ‘olağanüstü hallerinden’
bakılıyor.”2Böylelikle, o nilüferlerin göllerinden nasıl kopraıldığının da bir anlatısını yapıyor benim
için. Boğazımda düğümlenip kalan anlardan bir film şeridine ne kadar kare sığdırılabilirse o kadar
kare sığdırmaya çabalıyor.
Bizim hakkımızda olan hakikat bizden bu denli ayrıldıkça, yakın olan mesafelerin arası gittikçe
açıldıkça büyümek de yaşlanmak da bir o kadar abluka altında oluyor. Boğazımdaki düğümlereyse
her defasında bir yenisi daha ekleniyor.
Kaynakça
-Abluka. Yön. Emin Alper. 2015
-Karasu, Bilge. Uzun Sürmüş Bir Günün Akşamı. İstanbul: Metis Yayınları, 1970.
-Tümay, Umut Arslan, Özgür Sevgi Göral. “Abluka.” 11 Ekim 2016 tarihinde erişildi
www.birikimdergisi.com
2 Tümay, Umut Arslan, Özgür Sevgi Göral. “Abluka.” 11 Ekim 2016 tarihinde erişildi
www.birikimdergisi.com",,,,
7767,ILGIN YILDIRIM,,"BENDEN BANA SESLENİŞ
Küçüklüğümden beri benim yaşım kadar nice deneyimi olduğunu söyleyen büyüklerimin bunu söylerken
ne kastettiğini merak etmişimdir. Önceleri kötü niyet arardım bu söylemde, beni kendilerinden aşağı gördüklerini
ve üstünlük taslamak amacıyla bunu söylediklerini düşünürdüm. Fakat artık ergenlik çağının yavaş yavaş geçmesi
ile birlikte dünyaya ve çevreme daha farklı açılardan bakabildiğimi hissediyorum, bu sayede öğütler de daha
anlamlı hâle gelmeye başladı. En azından, zamanla, dinlemekten çok duymayı başardığımı düşünüyorum. Elbette
ki hâlâ burnumun dikine gittiğim çok oluyor, çevremdeki herkes karşı çıktığında bile o seslere sağır olduğum
zamanlardan bahsediyorum. Bu gibi durumlarda kendi bildiğimi okusam da içimde bir endişe yumağı çığ gibi
büyüyor aslında. Bütün yaşıtlarım gibi benim de içten içe gelecek ile ilgili kaygı ve korkularım var. İşte tam da bu
noktada ihtiyacım olan rehberin 20 Yaşıma Mektup adlı kitap olduğuna karar verdim ve birkaç ay önce bu kitabı
okuma imkânı buldum.
Büyüklerimizin geçmişinde yılların onlara getirdiği ve onlardan bir bir götürdüğü bir sürü anı, acı ve
duygu olduğu aşikâr. Bu anı ve acılardan çıkarılan hayat dersleri ben ve benim gibi 20’lerinde birçok genç için
hazine niteliğinde. Bu yüzden de bu kitabın her sayfasını sindirerek ve özümseyerek okudum, bazı satırların da
altını çizdim. Bugün olmuş, okuduğumdan beri aylar geçmesine rağmen ihtiyacım olduğunda hâlâ bu cümleler
hakkında düşünür ve hayat hakkında derin düşüncelere dalmış hâlde bulurum kendimi.
Önümde çok uzun yıllar ve çok karışık yollar var, biliyorum. İnsanlık hâli, şimdiden hep mutlu olayım,
hiç üzülmeyeyim istiyorum, mümkün olmadığını bile bile. Hâlbuki güzel günleri değerli kılan zor günlerin bendeki
tesiri değil midir? “…Evet, artık daha az acı çekiyorum ve bunun da bir bedeli var. Acı azalırken yanında haz ve
sevinci de götürüyor. Dram damarı kururken hissetme yetimiz de köreliyor. Yaşlanmanın en zor tarafı da hiçbir
şeyin eskisi kadar derinden kesmemesi.” (86) diyor yazar Defne Suman. Belki ben şu anda acı, sevinç ve üzüntü
gibi duyguların hakkını vermek için çok genç olabilirim ama Defne Suman ile hemfikir olduğumu söylemeliyim.
Yazar bu sözleri ile kendi sesimi dinlemem ve hissettiğim bütün duyguları doya doya yaşamam gerektiğini öğretti
bana.
Tıpkı yazar Defne Suman gibi beni derinden etkileyen bir diğer kişi ise David Mitchell oldu. Mitchell
bana bu kitap sayesinde gerçek sevgi hakkında bence çok kıymetli olan bir sürü hayat dersi verdi. Kanımca ömrü
boyunca bir insanın kendine yapabileceği en büyük iyilik ‘sevmek’ ve bu kıymetli duygudan hiçbir zaman
vazgeçmemektir. Bir ömür ‘o’ kişiyi arayan insanlar vardır mesela, bu uğurda yıllarını harcayan ama bulamadan
göçüp giden. Bazen de bulduğunu sanıp yanılır insan. Sevgi üzerine kurulan birliktelikler hakkında yazdığı şu
cümleyle beni çok etkiledi David Mitchell: “Hormonların olmadığı bir dünyada da birlikte olmaktan keyif alacağın
biriyle evlen.” (67) Üzerine düşündükçe saf sevginin bütün maddi çıkarlardan daha üstün olduğu ve bu yüzden de
kişinin her zaman önceliği olması gerektiği konusunda Mitchell’e hak verdim. Ayrıca, gelecek nesillerin sevgi
dolu yuvalarda büyümesinin de bugünkü ilişki ve birlikteliklere bağlı olduğunu aklımızdan çıkarmamak gerekir.
Bu yüzden de sağlıklı bir yuva kurmanın önemi sadece bireysel değil, toplumsal açıdan da büyük bir önem
taşımaktadır.
20 Yaşıma Mektup adlı bu derleme kitap sayesinde belki tek bir kelime bile konuşamayacağım
çok değerli insanlardan bir dizi hayat dersi alma imkânı buldum, bu da duygu ve düşüncelerimi daha iyi idrak
etmemi ve çevreme daha doğru bir şekilde aktarmamı sağladı. Kanımca bu kitaptaki yazarlar sadece benim
yaşımda değil, 7’den 70’e herkesin kulağına küpe olması gereken cümleler kurmuşlar. Hâlâ kişisel olarak
etrafımdan öğreneceğim bir sürü bilgi olduğunu düşünmekteyim, bu yüzden de umarım ilerleyen zamanlarda
Doğan Kitap gibi diğer yayınevlerinden de bu konseptte kitaplar okuma imkânı bulur ve bu kitabı beğendiğim
kadar beğenerim.
KAYNAKÇA
Ümit, A., Perker A., Müstecaplıoğlu B., Tan C., Erkmen Ç., Mitchell D., . . . Livaneli, Z. (2019) 20 Yaşıma Mektup.
İstanbul: Doğan Egmont Yayıncılık ve Yapımcılık.",,,,
240,Yiğit Güvercin,,"TURK 102 - 08
04.11.2014
GÜVERCİNİN ANLATTIKLARI
Yıllar yılı barış ve özgürlükle bağdaştırılmış, huzura hasret kalınan zamanlarda
kanatlarına sonsuz umut ve manalar yüklenmiş bir garip kuştur güvercin; sık rastlanılır oluşu
ile hayatı bizlerle paylaşan, adeta gökyüzüne bize dair bir şeyler taşıyan anlamlı bir varlık…
Bizlere bu kadar yakın olmasıyla güzideleşen güvercinin bize anlattıkları ve hatta bizle
benzeşen halleri var gibidir sanki.
Patrick Süskind’in Güvercin’inde kendi huzur mekanizmasının işleyişini insanlardan
olabildiğince uzak kalmaya bağlamış olan Jonathan Noel, yalnız, durağan ve olağan biçimde
yaşadığı yarım asırlık ömründe belki de hiçbir anlam yüklememişti güvercinlere. Hiç farkına
varamamıştı sade huzurunun kaynağı olan kendini soyutlama çabasının ondan götürdüklerini
ve içine kapanışının bir bedeli olacağını. Ta ki kimsenin bulunmadığına emin olduğu
apartman koridorunda bir güvercinin donuk gözlerini üzerinde hissedene kadar…
Biriyle yüz yüze gelmek, birinin gözlerinin içine bakmak insana var olduğunu
hissettiren en önemli detaylardan belki de. Yaşayan varlıklar olarak güvercinler başının iki
yanına konuşlanmış gözlerini hep belirli bir noktaya dikerler, tıpkı insanlar gibi. Güvercinler
varoluşlarını bu yolla mı hisseder bilinmez ama insanın bir başkasının gözlerinin içine
bakabilmesi, o gözlerin ifade ettiği ne olursa olsun paylaşmaya çabalaması basit ayrıntılar
olmaktan ötede bahşedilen ömre tutunuş ve var olabilme savaşıdır aslında.
Jonathan Noel’in sol gözünü kendisine dikmiş güvercinle paylaştığı beş-on saniye
yarım asırlık yaşamını tarafsızca yansıtan bir aynaydı belki. Belki de o güvercinle göz göze
geldiğindeki korku özünde insanlardan kaçarak geçirdiği hayatıyla yüzleşişiydi. Tekdüze ve
yalnız bir yaşamın arkasına sakladığı tüm kaygıları bir olup gözlerinin önüne gelmişti adeta.
Sadece kendisine rol hakkı tanıdığı küçük dünyası üzerine yıkılmıştı. En acısı da bu yıkıma
sebep olanın çocukça bir korkaklıktan ibaret olduğunu fark edişi olmalıydı. Benliğineduyduğu yetersiz saygıyı bile kaybetmiş gibiydi sanki. Kendisine bu yoğun hisleri yaşatan
güvercini oracıkta vurmak istemişti lakin bir gerçek daha yüzüne vurulmuştu tam bu anda…
Kanatları vardı güvercinin, uçabilirdi dilediği zaman.
İnsanoğlu fizyolojik olarak kanat gibi bir yapıya sahip olmasa da kendisini özgür
kılabilecek, kendisine bahşedilen sınırsız dünyayı ve sonsuz insanı başarabildiği kadarıyla
keşfedebilecek potansiyele sahip. Keşfetme çabası uğruna insan, zincirlerini kırdıkça
doğasında saklı olanı, onu huzurlu kılanı sezebilir ve böylelikle kendisine ve diğer insanlara
dönük bir anlayış kazanabilir. Bu anlayışı kazanma yolunda edindiği tecrübe ve farkındalık ile
değerli ve yaşanılabilir kılar içinde bulunduğu dünyayı.
Dışarıdaki hayata kanat çırpmayı reddederek tecrübesi ve farkındalığını körpecik
bırakan Jonathan Noel, sığ yaşamının verdiği sahte huzura inanmış, etrafına
yabancılaşmasının yanında fark etmeden kendisine de yabancılaşmış ve bu durumun cezasını
ağır bir şekilde ödemişti. Ruhu bedenine hiç uğramamışçasına gerçekleştirdiği eylemler ve
tükettiği yıllar yanlarında Jonathan Noel’den bir şeyler götürmüştü. Hayatın kötülüklerinden
uzaklaşmaya çalışırken iyilikleri de yitirmiş, kendi elleriyle yarattığı Araf’ın tek mahkûmu
olmuştu. İnsan doğasına aykırı olarak kurduğu düzeninin sahici bir sarsıntıyla yıkılması
kâbusu olurken hiç düşünememişti felaketinin sorumlusu saydığı güvercinin anlattıklarını
dinlemeyi…
Var oluşunu anlamlandırma ve hayata tutunabilme yolunda insan rastgele bir
güvercinin bile kendisine neler anlatabileceğini fark edebilmeli bazen. Hatta bir güvercin
misali dünyaya kanat çırparak her türlü korkudan arınmış bir halde sonsuz dünyanın bir
parçası olmalı. Kim bilir, belki de korkusuzca açılan kanatların büyüyen gölgelerinde saklıdır
hayata dair ne varsa…",,,,
2889,Ayaklarımız Kanayana Kadar,,"kaçmak istemişizdir eminim. Neden uzaklara gitmek ister insan? Yepyeni insanlar, şimdiye
kadar olandan daha renkli bir hayat istediğinden mi? Bir anda infilak edip delirdiği için mi
düşer yollara? Aradığı şeyi durduğu yerde bulamamış mıdır? Her şey ters mi gider bir anda o
kadar kendimizi harcarken? Yoksa hep sahip olmak istediği özgürlüğü kaçarak mı elde eder?
İnsanlar hep mi gitmek ister acaba? Belki hep belki sadece çok çok genç ve çılgınken. Belki
de birçok sebep varken… Ama çoğu zaman yapamaz.
Lise yıllarımda tek düşündüğüm kaçmaktı benim de. Yaşadığım şehirden kaçmak
istedim çünkü istediğim şeyin aslında çok uzaklarda olduğunu düşündüm. Beni kendine
doğru çekerdi o arzum. Bazen kendimi aslında gitmek istemediğime, kaçacak kadar vahşi
olmadığıma ikna etmeye çalışırdım ama işe yaramazdı. Bir şeyi çok istediğiniz zaman ona
doğru ayaklarınız kanayana kadar koşma ihtiyacı duyarsınız ya hani.
Bu ülkeden kaçmak istedim çünkü liderlerimizi haksız buldum ve bir şeyin düzeleceği
yok gibiydi. Olur ya bazen, hiçbir şey düzelmeyecek gibi görünür. Haklı olup olmadığınız
fark etmez. Umutsuzluk bir kez yüreğinizi çepeçevre sardığında ondan kurtulmak için beşeri
bir mucizeye ihtiyaç duyarsınız. Yeni biri, yeni bir tutku… Eğer o an çok şanslıysanız -ya da
belki çok şanssızsınızdır- o mucize karşınıza çıkar ve gitmenin ne olduğunu unutursunuz.
Belki mucizenizi yanınızda götürmek istersiniz. Ama bazen sizinle gelmek istemez ya da
gelmeye gücü yetmez. Ben mucizeme olan bağımlılığımdan gidemedim. Tüm imkanlar
uygundu bu sefer. Gitmeye gücüm vardı ve gittiğim yerde hayatta kalacak kadar vahşiydim.
Tüm bu kurallar, gelenekler, ülkemizdeki kaba insanlar, dehşet verici olaylar ve istediğim
şeyi burada elde edememek beni delirtiyordu. Delirmekten kalbiniz ağrır, geceleri uyuyamaz
ve sarhoş olmak istersiniz bazen, bilirsiniz. Ben ne kadar delirsem de gidemedim.
Delirmek bu dünyadaki en saf şeylerden biri bana sorarsanız. Nefret ya da öfke gibi,
delirmeyi de taklit edemezsiniz. Hiç farkına varmadan kendini yitirir insan. Delirdiği zaman
da uçuk şeyler yapmaya başlar, kimseyi dinlemez hatta kimseyi görmez bile. İşte o zaman da
gitmek ister çünkü delilik dediğimiz şey öyle hafife alınacak bir şey değil. Delilik insana
hayatta yapmayacağı şeyler yaptırır. Sokaklarda haykırtır, soğuk denizlere atlatır ve
hayatında adını hiç duymadığı bir yere götürür. Deliler ne aradığını bilmez ama bir şey bulma
güdüsüyle düşer bence yollara.Herkes bu hayatta mutluluk arar sanırım. Deliler bilmez ne aradığını dediğim gibi
ama onlar da mutlu olmanın, belki de aklı başında olmanın peşindedir. Onların mutluluğu
budur. Nitekim herkesin mutluluğu farklıdır. Kimisi paranın mutluluğu getireceğine inanır.
Kimisi ölmenin yaşamanın acısından daha hafif olduğunu düşünür ve ölümden sonra
mutluluk olup olmaması fark etmez. Bazı insanlar mutluluğun aşkta olduğunu düşünür.
Kimisi mutluluğu denizde arar. Onlar mesela Ankara’dan kaçan insanlardır. Çılgın olanlar
üşüdüğünde mutlu olur. Onlarsa kış geldiğinde sevinenler ya da Kahire’den Oslo’ya
kaçanlardır. Kararsızlar neyin onları mutlu ettiğinden emin olamaz ve gidip sadece ararlar.
Arayış için, mutluluk için terk eder insanlar rutinlerini.
Ben en çok özgürlüğü aradım. Kurallar beni hep mahvetmiştir. En basit olanlar bile…
“Büyüklerin karşısında bacak bacak üstüne atılmaz” ama neden? Allah için kurban kesiyorlar
ama neden? Her yer kan gölüne dönüyor ve bütün bu gerekliliklerin hepsi varlığını hiçbir
geçerli sebep olmadan kabul ettikleri sözde büyük ve iyi olan biri için. Ben bunlar olsun
istemiyorum. Kimse bir şeylere inanmak zorunda değil. Kimse büyüklere saygısını kalıplara
sokularak göstermek zorunda değil. İnsan kalıpların, kuralların dışında kalmalı özgür olmak
için. İnsan kaçar ki artık kimse onu zorlamasın, yargılamasın. İnsan en çok özgür olmak için
kaçar.
İnsan kaçar. İnsan kaçmak ister. Genelde gidemez insan. Genelde kazıkla bağlanmış
gibi olduğu yere, gidemez. Ama gitmenin özgürlüğü gibisi yoktur bence. Her şey ne kadar
vahşileşse de…
Meyra Yürükoğlu",,,,
5968,ROMAN ve ŞİİR,,"çekilir? Bir eser herhangi bir sanat dalında ortaya konulduktan sonra neden bir daha
yaratılma ihtiyacı duyar? Heykeltraştan yazara, yönetmene her sanatçı kendi özgünlüğünde
bir değer yaratır. Yaratılan bu eser farklı sanat dallarında bütünlüğüne bağlı kalınarak tekrar
yorumlanabilir, uyarlanabilir. Örneğin bir kitabın kurgusu sinema filmi olabilir, bir şiir bir
şarkıda tekrar yaratılıp, anlam bulabilir.
Hasan Ali Toptaş’ ın Gölgesizler kitabını arkadaşlarım önerdiğinde her zaman yaptığım gibi
kısa bir araştırma yaptım ve aynı isimde yerli bir filmin olması dikkatimi çekti. Filmi izlemeden
önce kitaptan uyarlandığını bilgisini okudum ve fazlasıyla ilgimi çeken film beni kitabı
okumaya yöneltti. Ancak kitap ve film birbirinden çok farklıydı. Filmde olay ve olayın kurgusu
ön plana çıkartılmışken kitapta detaylar olayı daha da derinleştiriyordu. Kitapta bir şiirsel akış
içerisinde verilen imgesel betimlemeler olayın yüzeysel detaylardan yoksun bir şekilde
perdeye aktarılmasına neden olmuş. Bu gayet normal ‘söz uçar yazı kalır’ diyor bir üstat
sözün gücü görsellikte anlam, yer bulamamış olabilir. Ama bana göre asıl üzerinde durulması
gereken nokta kitaptaki imgelelerin özgünlüğüydü. Kurgu sanki o imgeler üzerinden
gerçekleştirilmiş hissine kapıldım. İmgeleri sonrasında not alabilmek için kitabı altını çizerek
okudum zaten olaya filmi izlediğim için hâkimdim. Mesela ""cennetin oğlu"" diyordu yazar
neden annesinin adını cennet olarak seçmişti aslında doğal olarak hepsi bir bilincin, bir
kurgunun sonucuydu. Âdeta kitapta imge avına çıktığımı söyleyebilirim. Kütüphaneden
aldığım kitabı geri iade edeceğim için altını çizdiğim yerleri alt alta yazdım ve karşılaştığım
dizim karşısında hayran kaldım. Kurgu veya roman bir şiirin serpiştirilmesiyle yazılmıştı ya da
şiirsel gücü çok güçlü bir romanla karşı karşıyaydım. Her romanın derinliklerinde bir şiir var
mıdır sorusu aklıma geldi. Sustum ürperdim. Bu bana filmi izlemekten daha büyük bir haz
verdi. Ufak değişikliklerle son hâlini verdiğim alttaki şiiri de yazmak istedim. Kısacası bu
roman keşfedilmeyi bekleyen bir şiir barındırıyordu ve ben bunu fark ettiğimi düşünüyorum.
Gerçekten her romanın şekilselliğinde sözcüklerinden bir şiir yaratılabiir mi? Eğer cevap
evetse bunun gerçeklik ve sanat algısıyla ilşkisi nedir ve ortaya yeni bir eser koyulmuş olur
mu?Mustafa Özgür DEMİROĞLU
Ek1:
Gölgesizler(Yaşam Geçişleri)
Ruhum sıkılıyor
Kendine sığmaz artık
Bıyıkları yeşermez
Belirsizlik belki
Gözleri ateş kuyusunda kedinin
Al ibrikli horozların
Kalın esmer dudaklı kadınlardan
Binlerce yıl sonra döndüğünde
Kırmızı mendil gibi
Sabah ezanından kopmuş heceler
Cennetin oğlu
Kendini kendinde gizlemekte
Cellat gözleri kuşluk vakti
Kurana el basmakta
Havadan peygamber yağsa
Herkes her şeyi görmekte kör
Mezar sessizliği ölümün soğukluğu
Varoluşun son çizgisinde
Sonu sonsuza dayanan
Alacakaranlık odalar
Bir güvercin kaybolurTekrarlardan değil
Tekrarların tekrarından
Mevsimlerin ötesinde misk kokusu
Tütün kesesinde toprağın sesi
Yürek toplamında cehennem çalgıcıları
Herkes kendi elini tutmakta
Ayna yüklü kuşlar yılan ıslıklarında
Dede Musa doksanlık kör
İki tas pekmezde ipek bir hançer
Gözetlemenin tedirginliğinde
Tanrı heykelinde çınar
Ölü aşk hamalı insanlar
Herkesin bir yoku var
Ak sakallı yaşlılar keklik kafesinde
Kösele kokusu kurumuş ellerde
Paslı çivide kuş yavrusu
Dilsiz tülden ince
Yokun varlığı
Avlu kapısında
Zamanın altında kalanlar
İnsan bir kemik ağacı
Yanlızlığın paylaşımı rakı kadehi
El öpme kekik kokulu odalar
Kapkara bir kedi hüzün karası
Yüreklere inen ölüm yeşil karanlıkta
Tutunacak dal yok yürek yorgunGözlerinin içi gülerken
Yıkılmış bir dağ
Kederin içine dalan bilinmeyen boşluklar
Altın damlası mısır koçanlarında
Kekre bir gülümseyişte ürkmüş kirpi
Altuni renkli bir kurşun yağmuru
Gözlerinin ışıltısı kayıp yıldız
Bebek düşünün anlaşılmaz sözleri
Sabah kahvesinde kırlangıç sesleri
Kayıp bir kentte ölü yılanlar
Hayalet gemisinin anımsayış anı
Cevaz verilmeyen tahta kaşıklar
Ölümün ölünen yerle güzelleştiği
Susuz toprağın kaval sesi
Kül tablasında kuşların uykusu
Diş gıcırtısında insafın kuruması
Toprak testilerde serseri mayınlar
Bir anlık irkiliş
Çay parasında yüzünü gömmek
Merhamet damarında surat asmak
Sözle dahi dokunulmayan püsküllü bela
Yeşil sularda mayıs kuzuları
Yaraları kaşıyarak ağıt yakanlar
Gece kelebekleri bekçi düdüğünde
Koyun postu kırmızı güllü yorganı
Ağlamaktan kör olmuş iğde dalıÖrümcek ağı sedirlerin köşesinde
Kaçak rüzgarlarda tartılan sözcükler
Umutsuzlukların ortasında teneke soba
Kerpiç duvarlarda kirli bulutlar
Karanlık bir çığlık
Sıcak ekmek",,,,
4865,Nilay Kuyucu,,"Aynanın karşısına geçip yansımamla her göz göze geldiğimde onun bana hayal kırıklığı ile
bakan yaşlı gözlerini gördüğümde kalbimdeki gül bahçesinde yetiştirdiğim güllerin yavaş yavaş
solduğunu ve yapraklarının umutlarımla beraber döküldüğünü hissediyorum. Aynanın içinde
hapsolmuş kızın melankolinin mavisiyle tıpkı bir ressamın yaptığı bir tablo gibi boyanmış
yüzüyle her karşı karşıya geldiğimde kalbimin derinliklerinde sakladığım başarısızlık
korkusunun rüzgarlı bir havada denizin şiddetli dalgaları gibi yüzüme çarptığını hissediyorum.
Aynanın içindeki kız her zaman bu başarısızlık korkusuna ve bunun beraberinde getirdiği
umutsuzluk ve melankoli zincirlerine bağlı mı kalacak? Yoksa o da benimle beraber gökyüzünde
güvercinler kadar özgür ve tasasız bir şekilde uçabilecek mi?
Tıpkı Pablo Picasso’nun resmettiği Girl Before A Mirror (Ayna Karşısındaki Kız) adlı
tablodaki iki kız gibi kendimi hücre misali ikiye bölünmüş hissediyorum. Bu kızlardan aynanın
dışında olanı canlı renklerle boyanmış ve gayet normal gözükürken aynanın içindeki kız ise
oldukça soluk ve kasvetli bir havayla etrafı sarılmış ve yüzündeki makyaj gözyaşlarıyla birlikteakmış bir şekilde karşıma çıkıyor. O kızı aynada her gördüğümde elimi aynanın üzerine koyup
ona temas ederek aynanın dışındaki kızın rengarenk enerjisini aynanın içinde hapsolmuş kıza da
aktararak onun da bir fidan gibi yeşermesini istiyorum ama o negatif düşüncelerle kendini
beslemeye devam ettiği sürece onu ne kadar umut yağmuruyla sulasam da o yine de
yeşermeyecek ve hep negatif düşüncelerin hapsolduğu bir tohum olarak kalacak.
Bazen aynanın ardında şu anki dünyayla eş zamanlı ilerleyen distopik bir dünyanın var
olduğunu hayal ediyorum. Bu aynanın içindeki kız da tüm negatif düşünceler, başarısızlık
korkusu, umutsuzluk ve melankolinin karışımıyla mayalanmış bir hamurdan yapılmış bir heykel
gibi bu distopik dünyada var oluyor. Aynanın dışındaki kız ne kadar mutlu ve başarılı olursa
aynanın içindeki kız da aynı derecede o kadar mutsuz ve başarısız hissediyor ve gün geçtikçe
rengi daha da soluklaşıyor. Bu iki kız tıpkı birbiriyle asla anlaşamayan ikiz kız kardeşler gibi
sürekli duyguları ve düşünceleri birbirleriyle tezat oluyor. Aynanın içindeki kıza özenle
biriktirdiğim pozitif düşüncelerle oluşturulmuş çiçek buketini her uzattığımda buket onun buz
kadar soğuk ve cansız elleriyle temas edip buketteki tüm çiçekler bir anda soluyor ve elinde
geriye kalan tek şey umutsuzluğun kurumuş yaprakları oluyor.
Pablo Picasso’nun resmettiği Girl Before A Mirror (Ayna Karşısındaki Kız) adlı tablodaki iki
kız gibi aynanın içinde ve dışında olmak üzere ikiye bölünmüş olan ruhumu uzlaştırıp pozitif ve
negatif düşüncelerin bir ahenk içinde bir araya gelip birleştiği bütün bir yapboz elde etmek
istiyorum. Bir şeyler başardığım ve mutlu olduğum zamanlarda sadece aynanın dışındaki kızın
değil aynanın içindeki kızın da yüzünde güller açmasını ve güneş gibi parlayan pozitif
düşüncelerin ışığında üzerindeki buzun çözülmesini ve üzerindeki renklerin daha parlak
görünmesini istiyorum. Aynanın içindeki kızı sürekli ağladığı için gözyaşlarının birikmesi
sonucunda oluşmuş olan gölün içerisinde boğulurken görünce kalbime iğnelerin battığınıhissediyorum. Onun elini tutup onu kendi oluşturduğu gölde boğulmaktan kurtarıp birlikte ne
kadar başarılı ve mutlu olabileceğimizi ona göstermek istiyorum. O kız aynanın karşısına her
geçtiğimde ağlamaya devam ederse aynanın dışındaki kız olarak ben de asla başardığım şeyler
için tam olarak mutlu olamayacağım çünkü bir yarım umutsuzluk gölü içinde boğulmaya devam
edecek. Bundan dolayı aynadaki yansımamı bu karamsarlık bulutlarıyla örtülü distopik dünyadan
kurtarmak için bir yol bulmam gerekiyor.
Kaynakça
Picasso, Pablo. Girl Before A Mirror. 1932. Resim",,,,
223,Mert ARAR,,"Bir gece tek başıma şehrin ışıklarından uzak bir tepede, arabanın içinde tek başıma oturdum. O
gece, zifiri karanlık olan gökyüzünü inceleme fırsatı buldum. Aynı resimlerde göründüğü gibiydi.
Kapkara bir sonsuzluğun içine serpiştirilmiş yıldızlar, şansıma güzel bir yarım ay ve kendi
yaşanmışlıklarım ve pişmanlıklarım vardı orada. Sonsuz karanlığın dibini görmeye çalıştım o gece ve
iyice odaklandığım zaman, gecenin karanlığında kendimi gördüm. Tüm o gökyüzünde ki karanlık,
yaşamış olduğum zorluklar, umutsuzluklar ve pişmanlıklarımı yansıtıyordu bana fakat yıldızlar ise
benim kurtuluşlarım ve umutlarımı yansıtıyordu. Kimse yoktu o akşam yanımda, gece ve yıldızlar
vardı ve ben de hazır geceyi ve yıldızları bulmuşken sabaha kadar dertleştim onlarla.
Pişmanlıklar ve umutsuzluklar insanın hayatında büyük bir yer kaplar. İnsanlar bu çaresizliklerini
kendilerine açıklamaya korkarlar, bu yüzden kendilerine açıklayamadıkları hatalarını ve
çaresizliklerine başka birine anlatmaya ihtiyaç duyarlar ve genelde o gece olur. Her nerede olursan ol,
ışıklar kapatıldığında yanına ilk gelen kişi gece olur. Gece çok iyi bir dinleyicidir çünkü seni yargılamaz
ve sorgulamaz. Gece sadece seni dinler ve yıldızları önüne sererek umutsuzlukların ve çaresizliklerinin
çözümünün çokta uzaklarda olmadığını sana anlatır. Ben geceyle dertleşmeyi çok severim çünkü gece
her zaman benim dertlerimi ve sıkıntılarımı çok iyi anlayıp beni çözüme ulaştırmıştır. Her gece yastığa
başımı koyduğumda hemen uykuya dalamam çünkü yanımda gece vardır ve günümü onunla paylaşıp
yorumlarım. O an da hatalarımı kendime açıklama fırsatı bulurum ve hazmederim bütün yanışlarımı.
Ertesi sabah zinde ve psikolojik olarak çok güçlü başlarım güne çünkü üstümdeki ağırlıklardan
kurtulmuş, hatalarımı kabullenmiş ve hafiflemiş olarak uyanmış olurum.
Yıldızlar da gece kadar iyi bir arkadaştır bize çünkü gökyüzüne baktığımızda sonsuz karanlık
kadar yıldızları da görürüz. Ne zaman yıldızlara baksam farklı bir yaşanmışlık görürüm onlarda. Her bir
yıldız farklı bir insanın umudunu ya da mutlu sona ulaşmış hayatlarını yansıtır. Yıldızlar umut verir
bana içerdiği yaşanmışlıklardan dolayı. Bu yüzden yıldızlı gökyüzünü sonuna hiç ulaşamayacağımızı
sandığımız karanlık bir tünele benzetirim. Her adımımızda pes etmeyi düşünürüz, her adımda vaz
geçmeye kalkarız ama tünelin sonundaki ışığı gördüğümüz zaman tekrar bağlanırız umutlarımıza.
Yıldızlar da bana bu umudumu veriyor. Her baktığımda bu kadar yoğun bir karanlığın içinde o küçücük
yıldızları görebiliyorsam. Yaşadığım bunca zorluğun da küçükte olsa bir çözümü olabilir diyorum.
Gökyüzü ve yıldızlar bana kibrimi yenmemde de yardımcı oldu. Bu dünyada ne kadar küçük
olduğumu ve ne kadar değersiz olduğumu gösterdi bana. Bir teleskopla baktığımızda dudak
uçuklatabilecek büyüklükte olan yıldızlar, yeryüzünden baktığımızda bir nokta tanesi kadar gözüküyor
ve kendime şu soruyu soruyorum acaba gökyüzünden bakıldığı zaman ben gözüküyor muyum?
Cevabı kesinlikle hayır bu sorunun, işte evrende bu kadar küçük ve değersizken sahip olduğum bu
kibir anlamsız ve gereksiz.
Suzan Bilgen Özgün’ün Yıldızlara Bakıyor Bazılarımız adlı öykü kitabı, bana dünyadaki yerimi
sorgulamama, çaresizliklerimin anlamsız olduğuna ve bu çaresizliklerin eninde sonunda mutlu bir
sona ulaşacağına anlamama yardımcı oldu. Hayata daha umut dolu bakıp, her şeyi önce kendi içimde
çözmem gerektiğini anlattı. Yeryüzünde kapladığım yerin aslında ne kadar küçük olup kibrimin ne
kadar da anlamsız olduğunu görmeme yardımcı oldu. Hiçbir zaman yalnız olmadığımı yanımda
gecenin ve yıldızların olduğunu biliyorum artık. Gece en iyi dert ortağım ve yıldızlar bana ilham ve
umut verem dostum oldu. Bana böyle dostlar kazandırdığı için Yıldızlara Bakıyor Bazılarımız adlı öykü
kitabı bende önemli bir yere sahip.",,,,
2665,Muhammed Musab Okşaş,,"Bir Elin Parmakları
Bir varlık farklı açılardan değerlendirilebilir. Bu varlık canlı, eser ya da bir
olgu olabilir. Bu değerlendirmeler sonucunda iyi, kötü, güzel, çirkin, uzun, kısa,
zamanlı, zamansız gibi birçok değer yargısına ulaşılabilir. Bu varlıkları neden
değerlendirdiğimiz ya da bu değerlendirmelerin yolları, ulaşılan sonuçların
doğruluğu bir yana bu değerlendirmelerin sonuçlarının ve dolaylı olarak varlıkların
aynı olmaması beni mutlu ediyor. Ben bu farklılığın gerçekten büyük bir öneme
sahip olduğunu düşünüyorum. Bahsettiğimiz bu farklılık çoğu kişi tarafından değeri
anlaşılmasa dahi aslında hayatın olmazsa olmazları arasındadır. Hatta bazı insanlar
değerini anlamamanın da ötesine geçip bu farklılıklara karşı tavır bile alabiliyorlar.
Farklılıkların aslında çoğu şeye asıl değerini verdiğini keşke anlayabilseler. Sanırım
farklılığın değerinin bu kadar kolay anlaşılmamasının da sebepleri var.
Çok bilindik bir söyleyiş vardır. Bir elin parmakları bile bir değil. Genellikle
insanlar bu ifadeyi duyunca üzerinde çok fazla durmazlar ama biraz düşününseler
hayatında birbirinden farklı olan parmaklarla dolu olduğunu fark edebilirler. Bir
elde beş parmak var. Peki, insanlar… Dünya var olduğu sürece hiçbir insan bir
diğerinin aynı olmadı ve olmayacak. İkizler, üçüzler dediğinizi duyar gibiyim. O
ikizlerin gerçekte ne kadar farklı olduğunu annelerine sorarak öğrenebilirsiniz. Eğer
ikizlerin birbirinden çok da farklı olmadığını düşünüyorsanız duyacaklarınız sizi
şaşırtabilir uyarayım. Bu bahsettiğimiz farklılık düşünülenin aksine parmakların
bazılarını daha az değerli yapmıyor hatta her birine farklı bir işlev düştüğü için
hepsini daha fazla değerli yapıyor. Örneğin çevrenizdeki arkadaşlarınızı düşünün.
Kimisi duygularının hâkimiyetine kendini bırakmıştır kimisi de mantığını yanından
hiç ayırmaz. Peki, bu iki arkadaşınız sizin için farklı önem taşımaz mı? Duygusal bir
anınızda ilk arkadaşınız size ilaç gibi gelecekken mantığa ihtiyaç duyduğunuzda
diğer arkadaşınıza başvurabilirsiniz. İki arkadaşınızda mantıklı ya da duygusal
olsaydı sizin için daha mı iyi olurdu. Bu farklılıkları yaz ve kış olarak da
düşünebiliriz. İkisinin özlemini de çekmez miyiz? Soğuk kış günleri sahile gidip
kendimizi suyun ferahlatıcı kollarına bırakmak isterken yazın boğucu sıcağının
altında ezilirken de bir pencereden bembeyaz karın yağışını izleyerek çayımızı
yudumlamak gelmez mi içimizden. Soğuk ya da kış eğer birbirini takip etmeseydi
bu anlattıklarımın ikisi de bu kadar güzel olur muydu? Sanmıyorum ki her varlığınbirbirinin aynı olduğu bir dünyada insanlar onları insan yapabilen sevgi, nefret,
beğenmek, hoşlanmamak, mutluluk, hüzün gibi duyguları doya doya yaşayabilsin.
Yin and Yang, https://fineartamerica.com
Her ne kadar farklılık önemli olsa da bazen hak ettiği değeri
göremeyebiliyor. İnsanlar bazen farklılıkların getirdiklerini göremeyecek kadar kör
olabiliyorlar. Bu da sonuç olarak farklılıkların öneminin gözden kaçmasına sebep
olabiliyor. Örneğin dünyadaki iyileri ve kötüleri düşünün. Eğer her yer iyilerdenoluşsaydı iyiliğin, iyi olmanın önemi yeteri kadar anlaşılmazdı. Daha doğrusu iyi
olmak gibi bir kavram oluşmazdı. Kötüyü görmeyen insanların kalpleri iyilikle
karşılaştığında o huzurla karışık mutlu olma duygusuyla dolmazdı. Karanlık olmasa
ışığın değeri nasıl anlaşılabilir ki. Kötü olanın kötü olmasına karşı çıkmıyorum.
Anlatmaya çalıştığım şey o kötünün bile iyinin değerini ortaya çıkarmak gibi bir
görevinin olduğu ve bu görevin kötüyü dahi önemli yaptığı. İnsanlar bazen
farklılıkların değerini anlamıyor ama bazen de farklılıklardan korkuyor bu yüzden
onlara karşı çıkıyorlar. Bunun sebebi kendilerini değerli ya da değersiz şeklinde
konumlandırma gerekliliği ve ayrıca farklılıkların bir şekilde, kendi deyişleriyle,
normalin kalıpları içeresinde olması gerektiğini düşünmeleri. Okuduğum eserdeki
Doktor Fadigati’nin yıllarla birlikte gelen saygınlığıyla, kültürüyle, davranışlarıyla
karşı kazandığı sempatiyi eşcinsel olduğunun öğrenilmesiyle kaybetmesi de
insanların farklılığa olan karşı çıkışının bir örneği. İnsanların farklılıkları anlamaya
çalışması, bu farklılıkların getirdiği değerleri ve her farklılığın bir diğerinin önemini
artırdığını anlaması gerekirken çözüm yolu olarak düşündükleri ama aslında kolaya
kaçmak olan farklılıkları sınırlandırıp, normal sınırlarını çizmek onları bir körlüğün
içine çekip kendi değerlerini azaltmaktan başka bir şey yapmıyor. Umarım insanlar
kendi inşa ettikleri bariyerleri yıkar ve onları özel kılan şeyin farklılıklar olduğunun
farkına varıp, farklılıklara gereken değeri verirler.
Kaynakça
Creese, M. (2013). Yin and Yang [Painting]. Retrieved April 09, 2018, from
https://fineartamerica.com/featured/yin-and-yang-michael-creese.html
Bassani, G. (2016). Altın Gözlük (Y. Gürlek, Trans.). İstanbul: Yapı Kredi Yayınları.",,,,
6267,Akay1,,"Edebiyat dünyasıyla içli dışlı olan, yazar ya da okuyucu her kitlenin hayran olduğu
isimlerdendir Franz Kafka. Babaya Mektup adlı eserinde, babasıyla olan ilişkisini kendi üslubuyla
gözler önüne serer, yazar. Mektubu yazmıştır yazmasına Franz Kafka, içindekileri de mükemmel bir
dille okuyuca aktarmıştır, ancak bu mektup hiçbir zaman asıl okuması gereken kişiye, yani babasına
ulaşmaz. Yazar Babaya Mektup adlı eserinde yıllarca babasına biriktirdiği, içinde tutup yüzüne
söyleyemediği öfkesini kusmuştur desek yanlış bir ifade olmaz sanırım. Kafka'nın bu kitapta
yaşadığı şey iç mücadelenin tam tanımıdır bana sorarsanız. Kendi kendine anlatır, kendi kendine
öfkelenir, kendi içinde üzülür bu mektupta. Kendince bir içini dökmedir bu belki de, daha fazla
içinde tutamayıp kağıda dökünce rahatlayacağını düşündü birçok yazar gibi, kim bilir!
Kitabı bitirdiklerinde her okuyucunun aklına aynı şeyler mi düştü, yoksa ben mi çok
kötümser düşündüm bilemiyorum ama, tam klasik baba-oğul hikayesiydi bu mektup, benim için.
Yoksa sadece benim çevremdeki baba ile oğullar mı bu haldeler? Öyleyse vay benim halime!
Umarım bir yerlerde sorunsuz ilişkileri olan insanlar,babalar ve oğullar, anneler ve kızlar
yaşıyordur. Durum o kadar vahim değildir bence. Özellikle yaşadığımız ""modern dünya"" adlı
sahnede, tüm anne ile babalar evlatlarıyla sözde ""arkadaşlık ilişkisi"" kurmaya çalışıp, çocuklarını
kendilerince kazanmaya çalışırlarken, Kafka'nın mektubundaki gibi sarsıcı duygulara rastlamak çok
mümkün değildir sanırım, şimdinin modern ebeveyn-çocuk ilişkilerinde.
Ben bu kitabı okumadan önce Franz Kafka'yı pek tanımıyordum açıkçası. Bana çok soğuk,
donuk bir yazar gibi gelirdi. Mektubu okuyunca çok şey değişti tabii ki düşüncelerimde. Dünyanın
en samimi insanlarından biri gibi geliyor yazar artık bana. Bunun en önemli sebebi, mektupta
babasından sevgi dilenen küçük bir çocuk gördüm adeta. Bu çok etkiledi beni. Kafka çok öfkeli, bu
bir gerçek ancak bunun ötesinde, öfkesinin nedeni de çok açık bir gerçek. Hangi çocuk istemez
babasıyla ilişkisi kusursuz olsun, çok sevilsin, çok ilgilenilsin.Akay2
Öte yandan baba kavramı da taşıması kolay bir yük değil bence. Özellikle Türk aile
yapısında, babalar sevgilerini açığa vurmamaları gerektiğini düşünüyor gibi gelir bana. Hepsi bu
duruma programlanmışlar sanki. ""Baba dediğin ağır olur, disiplin gerektirir bu meslek."" İşin
temelinde yatan sorun tam da bu nokta bence, babalık bir meslek değildir, istifa edemezsin,
kovulamazsın, sırtına ağır yükler bindirilirse kaçamazsın. Önüne ne gelirse kabul edip, ona göre
davranacağın, en doğru tepkiyi vermenin yine kendi elinde olduğu, en yüce unvanlardan biridir
babalık. O yüzden aradaki dengeyi korumak çok zordur aslında. Yeri geldiğinde disiplin de
gereklidir, duygulanıp çocuğunun önünde ağlamak da. Küçük düşmek gibi bir durumu yoktur
babanın çocuğunun gözünde. Çünkü bir baba ne yapıyorsa en iyisini yapıyordur, ne yiyorsa en
lezzetlisi odur, ne giyiyorsa en yakışıklısı odur çocuğunun gözünde. Öyle yücedir ki babalar,
çocukluktan itibaren en fazla örnek alıp, özendikleri insandır. İyi ya da kötü davranış sergilemeleri
önemli değildir, babadır ya o işte, tabii ki en doğrusu onun yaptıklarıdır, hemen aynısını yapmak
lazımdır. Çocukken görülmez hatalar, büyüdükçe hatalar da büyür, kusurlar göze çarpmaya başlar,
tıpkı Kafka'nın tecrübe ettiği gibi.
Yukarıda da bahsettiğim gibi, çok ince ayrıntılarda gizlidir baba olmak. Dünyanın en zor
""mesleğidir"" bu yüzden. Babaya Mektup'u okumadan önce ben de bu kadar ayrıntılı düşünmezdim
sanırım. Kafka'yı anlamak, onun yaşadıklarını düşünüp, dertlerini hissetmek çok şey değiştirir her
insanda eminim. Bu yüzden her babanın okuyup, çocuklarına da okutması gereken bir kitap Babaya
Mektup.
Ayşe Akay
21201389
TURK 101- Sec. 66
Sevim Gözcü EZEN
18 Kasım 2014Akay3
KAYNAKÇA
Kafka,Franz. Babaya Mektup. İstanbul: Can Yayınları, 2013",,,,
3329,Ali Fuat Fırat,,"Hayat en çok bir çeşit sorumsuzca bağlanma yaratan nesneleri ile meydan okuyor
insana. Değerini, saygınlığını, mutluluğunu bu nesnelerle açıklamaya çalışıyor insan. Mal
varlığına ya da ruh varlığına kattığı her artı değerle tanımlıyor özsaygısını, toplumdaki yerini,
nesnelerin yüzeyinde gezindiğinin, derinlikten yoksun bir sahip olma dürtüsünün batağına
saptığının farkında bile olmadan.
Irvine ""Zaten derler ki, yaşam danstan çok güreşi andırır."" (s.260) diye ifade ediyor
insanın nesnelerle bitmek tükenmeyen ilişkisini. Güreş, mütemadiyen bir aktiflik ve aynı
zamanda denge kurma becerisi talep ederken yaşamımızda ele geçirdiğimiz nesnelerle olan
bağımız da bu tarz bir nitelik taşır. Zira tatmin arzusu aktif bir arayışı beraberinde getirir,
dengeyi kurmak ise her zaman başarabildiği bir durum değildir insanın. Deneyimden gittikçe
uzaklaşır, elde etme sürecinden çok nesnenin kendisine odaklanır. Hâlbuki süreçtir asıl insanın
bağ kurması gereken. Beklenti, araştırma, keşif, alternatiflerin sıralanması, heyecan ve elde
edilmesi istenen nesne ile anlam yaratma süreci daha tatmin edici değil midir? İnsan bu süreçler
içerisinde mutluluğunu ve değerli hissetme zevkini tatmaz mı? Kendi hayatımdan buna benzer
bir örnek hatırlıyorum. Altı ay sonrası için tatil planı yapmak, tatili bir tur acentesinden mal
satın alır gibi almaktan daha çok mutlu etmişti beni. Uçak saatlerini, bagaj haklarını, otellerini
kendim ayarlıyordum. Programı ben yapıyordum. Bu araştırma, keşif süreci heyecanımı
arttırıyor, hayatımda değerli bir şeyler yapabiliyor olduğum hissini daha da içten yaşatıyordu
bana.
Dolap bekleyen ve anlık bir kararla düşünülmeden alınmış bir kıyafet, bir arkadaşın
ödünç verdiği o an için sevilen ancak hiç kullanılmayan bir telefon kabı, Migros’un kasa arkası
ürünlerinden üç gün sonra yenilmesi için alınan ama dolapta son kullanma tarihi geçene kadarAli Fuat Fırat
hatırlanmayan çikolata gibi nesneler keşif ve araştırmadan yoksundur. “Hiçbir şey, manasızca
yapılmaya değmez.” (s.87) diyen yazar hedefe işaret ediyor gibidir. Sonrasında ne amaçla,
hangi mana ile alındığı sorgulanmamış kaç nesne vardır insan hayatında? Söz konusu nesneler,
eğer var ise, anlamını bulmak için bir çaba sarf edilmediğinde, yalnızca ağırlaşan bir yük hâline
gelmezler mi? Süreç içinde yitmeye mahkûm, artık hükmü değiştiremeyecek ve kendisine gerek
kalmamış bir tanık olarak bir kenarda durmazlar mı? Hâlbuki bazısı zamanında çağrılsa idi
süreci değiştirecek bir tanık vasfını kazanmaz mıydı? Nesnenin sahibine, çok farklı anlamlar
yaratmasına yardım olacak potansiyellerle saklı olmaz mıydı? Bilinmez.
Kaç kişi elinde olanı istemeye devam eder ki? Belki bundandır bir kenarda
unuttuklarımızın yazgısı. Sebebi açıklıyor Irvine. “Hazza alışma, hayattan aldığımız keyfi
tüketme gücüne sahiptir.” (s.69) Neredeyse her gün bir ürün alır olduk. Kimimiz insansızlığı
kimimiz depresyonu alışveriş ile unutmak istedik. Alışveriş yaşamımızın günlük bir parçası
hâline geldi. Öyle ya, satın aldığımız nesneler bizden herhangi bir çaba, karşılık beklemeden
kendilerini bize öylece sunuyorlardı. Ne bir iletişim kurma çabası ne bir hatırlanma talebi. Onlar
öylece vardılar. İnsanı sorumsuzca bağlanmaya teşvik edercesine. Öte yandan, sürekli akan bir
su durulmaya yazgılı değil midir? İstifçilik geliyor aklıma. Unutulan bağlanma nesnelerini, bir
köpeğin kumaşının etkisi ile sıcaklığını tattığı bir puf ve pufun yanına getirdiği türlü
oyuncaklara benzetiyorum. Başlangıçta puf söz konusu köpeği davetkâr bir güven hissi ile
yanına çağırır, köpek o pufun üzerine getirdiği diğer oyuncaklar ile oynar. Pufun üzerinde
kendisine ayrılan alanı daralttığının ise farkında olmaz. Getirdiği nesneler kalabalıktan seçilmez
olana dek, puf istiften görünmez hâle gelinceye kadar köpek süreci tekrarlar. Ta ki köpek pufun
orada olduğunu unutana kadar.Ali Fuat Fırat
Nesnelere kayıtsız kalmak, belki de budur hakiki özgürlük hissi. Anlamdan yoksun
yüklerden, ayağa pranga misali bir yük hâline gelen manasız bağlardan kurtulmak, belki de
deneyime hayatımızda daha çok yer vermek. Doyuma ulaşmanın reçetesi. Nesnesiz hayat
mümkün olmadığından, bağlanmamak kaydıyla nesnelerden keyif alabilmek. Belki de keyiften
düzenli aralıklarla mahrum kalmak ki elimizdeki nesneleri unutulmaya terk etmeden tekrar
tekrar hatırlamak, onlara hak ettiği değeri vermek. Böylece hazzın bize hükmetmesine engel
olmak. Bunu başarabilir miyim peki, bilmiyorum.
Kaynakça:
Irvine, William Braxton. Güzel Yaşam Kılavuzu, İstanbul: İş Bankası Yayınları, 2022, 3. baskı",,,,
3018,Ayten Gürbüz,,"TURK101-9
Sare Öz
25.11.2014
GALAKSİLER ARASI DÜŞÜNCE ÖZGÜRLÜĞÜ
Voca Gezegeninin insanları ile geçtiğimiz ay Ankara ziyaretlerinde tanıştım. Bu beyaz
yaratıklar sahnede harikaydılar. Yaptıkları müzik ile kendilerine hayran bırakırlarken bir yandan
da oyunculukları ile seyirciyi kahkahaya boğdular. Şu ana kadar gittiğim en orijinal gösteriydi.
Kendilerinin başka bir gezegenden geldiklerini varsayan bu grup önce biz dünyalılardan
korktular, sonra yavaş yavaş bizleri gözlemlediler ve bizlerle arkadaş olmaya çalıştılar.
Gülmekten yanaklarım ağrıyarak çıktığım konserden sonra birkaç arkadaşımla Voca Gezegenine
gittiğimi hayal etmeye başladım. Etrafta bir sürü beyaz yaratık komik gelen bir dille konuşuyor,gözlerini açmışlar bize bakıyorlar. Kısa boylu kız utanıyor, bizden kaçmaya çalışıyor. Aralarında
konuşup bizim ne olduğumuz hakkında tahminler yürütüyorlar. Sonra kralları gelip bizimle
konuşmaya çalışıyor. Peşinde bir tane çocuk var; annesinden kaçmış gelmiş. Kralın peşinden
kırmızı dudaklı bembeyaz küçücük bir şey koşarak geliyor ve hop diye atlıyor kucağıma.
Gözlerini kocaman açıp bana bakıyor. En korkusuzları bu çocuk. Zaten hep çocuklardır en
korkusuz olanlar. Herkesi kendileri gibi zannederler. Elindeki şekeri uzatıyor bana. Bu sırada
annesi koşuyor çocuğun peşinden, herkes korkuyla çocuğa bakıyor. Çocuğa zarar vermemden
korkuyorlar. Ben de şaşkın şaşkın bakıyorum çocuğa tabii. Bu yaratıkların kendilerine ait bir
kültürleri, yaşam tarzları var sonuçta. Yaptığım her hareket yanlış anlaşılabilir diye korkuyorum.
Çocuğa bakıp gülümsemekle kalıyorum sadece.
Bu hayal beni farklılıkların yarattığı korkuları ve merakları düşündürttü. Binlerce ışık yılı
uzaktaki bir gezegene gitmeme gerek yoktu aslında. Zaten dünya üstünde yeterince çok toplum
ve kültür vardı. Bu toplumların doğruları ve yanlışları, güzellik ve çirkinlik kavramları, ahlaki
değerleri birbirlerinden çok farklıydı. Mesela Singapur’da sakız çiğnemek yasakmış, yere
tüküren vatandaşlar da binlerce Singapur Doları ceza ödemek zorundalarmış. Oysa Türkiye’de
kalabalık bir sokakta beş dakika insanları gözlemlemek yeter yere tüküren birini görmek için.
Afrika kabilelerinde kadınlar, erkeklere güzel görünmek için her yeni yaşlarında boyunlarına
yeni bir halka takıyorlarmış ve maalesef gelişmeyen boyun kasları nedeniyle bu halkaları
çıkardıklarında boyunları kırılıyormuş. Arabistan’da bir erkeğin birden çok eşi olabiliyorken
Eskimolar’da bir kadının birden çok eşi olabiliyormuş. İran’da bir kadının saç teli gözüktü diye
yüzüne kezzap atılırken, Afrika’da kadınlar üstsüz dolaşıyorlarmış. İnsanlar doğup büyüdüğü
toplumun değer yargılarını benimsiyorlar ve benimsedikleri ile kalıyorlar. Birçoğu hiç
sorgulamıyor ben niye bu ahlak kurallarına dikkat ederek yaşıyorum, bunlar gerçekten mantıklımı diye. Birçok insan ailesinin inandığı dine inanıyor mesela. Ben kimseyle tanışmadım ailesi
Müslüman olup da kendisi Budist olan. Bizlere sorulmadan yazılıyor nüfusumuza Müslüman
diye. Toplum baskısıyla kapatıyor birçok kız o güzel saçlarını. Oysaki ne kadar önemli araştırıp
soruşturmak, yaratılışımız ile bize armağan edilen beynimizi kullanmak. Kaçıyoruz doğruları
sorgulamaktan; aslında kaçmamızı sağlıyorlar bizleri kolay yönetebilmek için.
Kültürümüzün, gelenek ve göreneklerimizin hayatımızda önemli bir yeri vardır. Ancak
hayatımızın ne kadarına müdahale edebilmelidir gelenekler? Bir bireyin ideolojisi gelenekleriyle
bağdaşmıyorsa, gelenek ve göreneklerini devam ettirmek için ideolojisinden vazgeçmeli midir
yoksa ideolojisine bağlı kalarak gelenek ve göreneklerini mi terk etmelidir? Kültürümüz, gelenek
ve göreneklerimiz her ne kadar önemli olsa da kendi hayatımızı idame ettirirken beynimizi
kullanıp birçok şeyi tekrar sorgulamamız gerekli. Bu şekilde eskiden doğru gibi görünen ama
aslında bizlere zarar veren bazı gelenek ve göreneklerden kurtulabiliriz. Mesela Hindistanlılar
kanalizasyonun döküldüğü Ganj Nehri’nde her sene yıkanıyorlar ve birçoğu bu yüzden ciddi
şekilde hastalanıyor. Bir geleneği devam ettirmek için birçok hayat tehlikeye atılmalı mıdır
sorusunu sorgulamalı bence Hindistan halkı...
Hangi gezegenden, toplumdan ya da kültürden bahsedersek bahsedelim, insanlar arasında
her zaman düşünceye saygı olmalıdır. Düşünceye saygı yoksa beyine yapılan bir işkence haline
gelir yaşamak. Bir kişi doğduğu toplumun kültürünü benimsemiyorsa, toplumda yaşayan diğer
insanlar gibi bir hayat sürdürmek istemiyorsa, onun düşüncelerini baskılayıp hayatına müdahale
etmeye çalışmaktan çok daha basit bir şey aslında yapmamız gereken: Saygı duymak. Kendi
düşüncelerimiz ne kadar mantıklı gelirse gelsin, onların her zaman doğru olmayabileceğinin
farkında olmalıyız. Doğruluk göreceli bir kavramdır. Çünkü maalesef elimizde yazılı bir metin
yok nelerin doğru nelerin yanlış olduğunu söyleyen.Gülerek izlediğim Voca People konseri, birçok konu üstünde düşünmemi sağladı. Farklı
gezegenden gelmiş gibi davranan bu grubun yaratıcı fikirleri çok hoşuma gitti. Bu grubun bir
sonraki Ankara ziyaretlerini dört gözle bekliyorum.",,,,
3096,DÜŞÜNMEK,,"geliyor aklıma, birleştiremiyorum. İşin doğrusu aslında düşünemiyorum, çünkü kendimi kilitliyorum.
Sonra canım sıkılıyor, moralim iyice bozuluyor; ya uyku bastırıyor ya da delice bir çikolata yeme isteği.
Ama bugün kararlıyım. O kilidi açacak, beni diğer türlerden üstün kılan düşünme yeteneğime tekrar
kavuşacağım. “Beni diğer türlerden üstün kılan düşünme gücü”: Farklı konularda pek sık duyduğum
cümle, kime sorsak onaylanacak cümle. Madem beni, bizi “üstün” kılıyor ve madem herkes konuyu
biliyor; kabul ediyor, o zaman “düşünce”den, “düşünmek”ten kimilerimiz neden uzak duruyor ya da
durulmasını istiyor?
Bu sorunun farklı cevapları olabilir. Örneğin rahata düşkün olma, açık sözlü olayım “tembellik”,
düşünmemeye iter. Herkesin içinde yaşadığı bir topluluk var. Tabii her topluluğun normları, kültürü,
adetleri yani bir sürü görünmeyen ama herkesin bildiği kuralları mevcut. Bu kurallara uymak, sürünün bir
parçası olmak, akıntıyla sürüklenmek ciddi bir konfor sağlıyor. Çünkü içinde yaşanılan sistem bu akıntının
hızına göre ayarlanır. Bir kaya herkesin yolunu kesiyorsa sistem bu soruna doğrudan veya dolaylı bir
çözüm getirir. Fazla enerji harcamadan ilerlersiniz. Tabii arada akıntının hızı, geçtiği yol sizin tercihinizle
uyumlu olmayabilir. Yeteri kadar tembelseniz buna aldırış etmemenin bir yolunu bulursunuz. Örneğin yol
üstünde çok güzel çiçekler görüp orada biraz durmak veya yan patikadan gelen sesi merak edip yolunuzu
oraya çevirmek istediniz, ama o zaman akıntıya uyamayacaksınız. Bu durumda “Boşver, akıntıyla
gidersem vakit kaybetmem.” veya “ Tehlikeli olabilir. Akıntıda güvendeyim.” gibi genel geçer kabullerle
kendinizi rahatlatarak yolunuza devam edebilirsiniz. Halbuki akıntıyla gitmekten bunalıp ona karşı
durmak ve yeni bir yol izlemek size daha fazla güç sarf ettirir. Önce bunu nasıl yapcağınızı düşünmelisiniz.
Sonra sürüden ayrılmanın getirdiği tepkilere karşı koymalı ve yeni yolunuzu kendi başınıza, şanslıysanız
bir miktar yardımla, belirlemelisiniz. Bu kadarla bitse iyi. Ya önünüze çıkacak engeller? Artık sistemin
dışında olduğunuz için kullanabileceğiniz hazır çözümler de yok. Çok fazla parametreyi düşünmek ve
alternatif üretmek durumundasınız. Tutsak Güneş romanındaki kurum görevlileri misali tembelliği seven
beyinlere göre değil pek. Hangi soru sorulursa sorulsun öğretilmiş bir kaç cevaptan birini veriyorlar.
Karşıdaki kişinin ihtiyacının ne derece karşılandığının önemi yok. Sabah işe gelip öğretilenleri harfiyen
uyguluyor, akşam işten çıkıyorlar. Beyin tembelliğinin karşılığında elde ettikleri monoton, kişiyi
geliştirmeyen ama sorunsuz olacağı garanti edilen bir hayat.
Daha ilginç olan bir grup ise düşünmeyi seven, hatta bu yolla hayatını kazanan ama gündelik
yaşamında ortaya koyduğu davranışlar yukarıdakilerle aynı olan insanlar. Romanın kahramanı Yuna gibi.
Yaşadığı kimi gerçeklere katlanamayıp unutmayı seçen, tamamen bilimsel çalışmalarına dalarak etrafındaolup bitenlerden kendini soyutlamış bir bilim kadını Yuna. Kafasını “faydalı buluşlara” gömerek
devekuşuna dönüşmüş; işinden aldığı tatmine kapılarak geri kalan konularda otoritenin yaptığı
açıklamaları sorgulamadan kabullenen bir dahi. Çünkü bilimsel hayattaki başarının sosyal alandakinden
fersah fersah üstün tutulduğu bir ortamda, tek yönlü bir bakış açısıyla yetişmiş. Böylece sosyal
yaşamdaki başarısızlıklarını iş hayatıyla kamufle etmiş ve kendini yaşamın gerçeklerine kapatarak acıdan
korunmuş.
Üçüncü grup ise romandaki yönetici takımı gibi kendileri düşünen ama başkalarının
düşüncelerinden korkanlar. Hayattaki amaçları sadece “güçlü olmak” olan insanlar... Güç ne aracılığı ile
elde edilecekse o yola koşarlar: Mevki, para veya fiziksel kuvvet. Kendilerini sadece “güç” ile
tanımladıkları için ona ulaşmanın en kısa ve kesin yolu neyse onu seçmeye mahkumdurlar, çünkü başka
türlü var olduklarını hissedemezler. Halbuki insanoğlu her koşulda kendini yaşatmaya, var etmeye
programlanmıştır. Doğal olarak önlerindeki en büyük tehlike idealleri, etik değerleri olan ve düşünen
insanlardır. O yüzden tıpkı romandaki gibi vazgeçilmez silahları olan baskı kurmak, çevreyle ilişkiyi
olabildiğince sınırlamak, biatı üstün bir değer gibi sunmak, toplumu çoğu gerçek olmayan düşman ve
tehlikelerle sürekli diken üstünde tutmak tarzında yöntemlere baş vururlar.
Düşünmeyi yaşam biçimi haline getirmenin yolu ise ailede ve okulda alınan kaliteli, doğru, uygun
eğitim ve öğretimden geçer. Bilgiyi insanın önüne koyan değil ona nasıl ulaşılacağını öğreten; soru
sormayı teşvik eden; tabuları değil şartlara ve ihtiyaçlar göre gerekirse değişebilen sınırları olan; belli bir
alandaki gelişimi yeterli ve diğerlerinden üstün görmek yerine insanı tüm yönleriyle bütün olarak ele alıp
çok yönlü gelişimine olanak veren; eğiten değil eğitilen odaklı yöntemler, düşünen beyinlere giden yolu
oluşturabilir ancak, çünkü Simon Bolivar’ın da dediği gibi “Düşünce saksıda büyüyen bitkiler gibidir,
kökleri hiç bir zaman saksının elverdiğinden fazla gelişmez.” (akt. Kulin 228).
Kaynaklar:
Kulin, Ayşe. Tutsak Güneş. İstanbul: Everest Yayıncılık, 2015. Baskı.",,,,
5715,Süregelen Geleneklerimiz,,"nereye gidersek onu peşimizde getirdik. Hiç sormadık “Biz gidiyoruz ama sen gerçekten
gelmek istiyor musun?” diye. Bizler akrabalardan uzak dururken annem her gün onlar
tarafından çekiştirildi, akrabalar ile olan sohbetlerinde saatlerce tiyatro oynaması gerekti.
Ben ise büyüdükçe farkına vardım bunların. Algım açıldıkça kendi ailem ve diğer ailelerin
ilişkilerini gözlemledim. Fark ettim ki sadece biz değil, kimse adil davranmıyordu annesine.
Art niyetle, kasten değil; bilinçsizce sebep oluyorduk buna. Neden adil davranmamayı
kanıksamıştık? Yukarıdan iplerle, kukla gibi oynatıyorlardı sanki bizi böyle davranmamız için.
Dikkatli bakmadıkça görülmüyordu bu ipler. Merak ettim ipleri neyin tuttuğunu, ilk bakışta ne
olduğunu göremedim. Zaman geçtikçe ipleri tutan netleşti, süregelen geleneklerimizdi bizi
kuklaya çeviren.
Küçüklüğümden beri ailemde nihai kararı babamın verdiğini gördüm. İkindi vakti
dışarı çıkalım, derdi babam. Ardından annem kıyafetlerimizi ve yiyeceklerimizi hazırlar, fikir
alışverişi olmuş olmamış düşünmeden hep birlikte dışarı çıkardık. Yakın zamanda abim ile
ben yetişkinliğe adım atınca bu kararları veren kişiler olduk, annemin kararları eskiden
olduğu gibi ikinci planda kaldı ama. Bu açıdan bakınca ailemin antidemokratik, ataerkil bir
yapıda olduğunu düşünülebilir fakat herkesin ailesi kanıksanmış örf, âdetler sebebiyle böyle
iletişim kuruyor. Hatta daha geniş bir perspektiften bakıldığında Türk ailesi olsun, Japon
ailesi olsun hepimiz böyle iletişim kuruyoruz. Hiroko Oyamada’nın Japon aile dinamiklerini
karakterler aracılığıyla anlattığı Çukur adlı kitabında da bu durumu gözlemlemek mümkün.
Başkarakter Asashi ile evlenen Muneaka’nın telefonda konuşurken oldukça mühim bir konu
olan yeni bir eve taşınma meselesinde kendi başına karar vermesi; Asashi’nin ise kocasının
bu kararını hemencecik, oracıkta, kafasını hafifçe eğerek kabul etmesi kitaptan verilebilecek
örneklerden bir tanesi. Bu tarz bir iletişim -benim ailemdeki gibi- dışarıdan bakan bizlere
rahatsız edici ve antidemokratik gözükecektir elbette. Asashi ise, bizim aksimize bu olayı
yaşarken durumun sıradan olduğunu düşünecektir çünkü hayatımıza çevremizi
sorgulamadan devam ederken geleneklerimizin yaşantımıza alttan alta ne kadar etki ettiğini
fark edemiyoruz. Süregelen geleneklerimiz, bizim algımızı daraltıyor. Ancak gözlemci bir
bakış açısı ile baktığımızda tuhaf ayrıntılar göze batmaya başlıyor.
Örf ve âdetlerimizin temeli olan akrabalık ilişkileri ise sinsi bir şekilde hayatımıza etki
eden bir diğer geleneğimiz. Akrabalar bizim önceliğimiz olmalı bu geleneğe göre. Herhangi
bir insandan daha değerli olmalılar gözümüzde, hayatımıza dair her ayrıntıyı bilmeye hakları
olmalı, onlara zorunlu bir nezaket göstermeliyiz, kendilerinden nefret etsek bile onlara
saatlerce duymak istediklerini söylemeliyiz. Ne için yapmalıyız bu fedakârlıkları, ne için
katlanmalıyız bu anlamsızlığa? Sırf kan bağımız olduğu için mi? Bu hiç mantıklı gelmiyor;
kan bağına sahip olmak, değerli bir ilişki kurmak için yeterli bir sebep olamaz. Üstelik
mantıksız olduğu kadar olumsuz tarafları ağır basıyor akrabalık ilişkilerinin. Çevremde kim ile
konuşsam akrabaların ailelerine ne kadar üzüntü getirdiğinden bahsediyor. İşin beni
gerçekten rahatsız eden tarafı ise bu üzüntüye en çok katlananların “evin beyleri”nin değil de
“gelin hanımları”nın olması. Kendi ailemden örnek vermem gerekirse son sekiz yıldır ağır
alzaymır hastası olan anneanneme kendi evimizde, ailecek bakıyoruz. Annemin iki erkek
kardeşi olmasına rağmen, kardeşleri -bu sekiz yıl boyunca- hiçbir şekilde annelerine bakmak
istemediler; bütün sorumluluğu anneme yıkmak için ellerinden geleni yaptılar. Ne yazık ki
ben, ağabeyim ve babam da bu süreçte annem kadar emek vermedik, en ağır yükü annemtaşıdı. İşte şimdilerde anlıyorum sekiz yılda annemin ruh hâlinin ne kadar değiştiğini,
ağlamaktan göz çukurların çöktüğünü. Tiksiniyorum bu hâlden; erkekler olarak niçin böyle
davranıyoruz, akrabalar için bu kadar acı çektiğimize değiyor mu, niçin böyle bir düzen
işliyor? Akraba geleneklerini reddeden, ailesinin kendisine ucube gözüyle baktığı
Muneaka'nın isimsiz ağabeyini çok iyi anlıyorum bu soruları kendime sorunca. Onun
sorgulamalarını okumak, benim bu gelenekler ile süslenmiş topluma karşı yabancılık
hisseden tek kişi olmadığımı hatırlatıyor: ""...babaannem genç öldü fakat ölene kadar annem
onun bakıcılığını yaptı. Ölümü de öyle kolay bir ölüm değildi. Şimdi hâlâ geride kalan huysuz
kayınpederine hizmet ediyor. Ölesiye hizmet… Gelin ve anne olarak… Bu yükün altına ne
için girdiler? Dediğimi anlıyor musun? Anlayamazsın. Anlarsan sıkıntı çıkar zaten.""(70)
Peki benim bu geleneklere karşı tavrım ne olacak? Asashi gibi fark etmeden
geleneklerin etkisinde mi kalmalıyım yoksa Muneaka'nın ağabeyi gibi isyan bayrağı mı
çekmeliyim? Şuan geleneklere karşı oldukça yabancı hissetsem de mutlu olmak için ikisi
arasında dengeyi bulmam lazım sanırım; ne bilinçsiz ne bilinçli, yarı uyanık olmalıyım. Fark
etmeden çevremin etkisinde kalıp anneme yıllardır yaşattığım adaletsizliği de vicdanım
rahatlayana kadar telafi etmeliyim, anneme olan vefa borcumu ömrüm boyunca ödemeliyim.
Yavuz Dağdelen
KAYNAKÇA
Oyamada, Hiroko. Çukur. Çev. Hüseyin Can Erkin. Siren Yayınları, 2022. Baskı.",,,,
2158,Damla Çağlayan,,"Her gittiğinizde, ne zaman orada bulunsanız size iyi hissettiren bir yer
elbette vardır hepimizin hayatında. Benim için bu yer “İstanbul”. Şüphesiz ki
dünyada ki en güzel şehirlerden biridir. Ne zaman orada bulunsam sanki ilk defa
gidiyormuşum gibi bir heyecan duyarım. Kalabalığı, şehrin gecesinin
gündüzünün olmaması yani her zaman canlı olması, insanları, havası, boğazı,
gez gez bitmeyen tarihi yerleri insanın heyecanlanması için gerekli sebeplerden
birkaç tanesidir sadece.
“İstanbul Mahallelerinde Bir Gezinti” okuduğum en iyi İstanbul’u anlatan
kitaplardandır. Anlatımının sade olması da insanı kitabın içine alan yanlarından
birisidir. Hagop Baronyan’ın tasvirleri çok canlı gibi. Okurken sanki o
sokaklardan geçiyor, boğazı vapurla dolaşıyor, Balat sokaklarında yürüyor gibi
hissediyorsunuz. İstanbul denilince hepimizin aklında ilk olarak betimlediği şey
şüphesiz kocaman bir kalabalıktır. İnsanların sabah akşam bir koşturmaca içinde
bir yerden bir yere yetişme çabasıdır akla ilk gelenlerden biri. Fakat böyle bir bu
keş kemeye rağmen bir kez gitmiş olan biri bile sever İstanbul’u. İnsanı içine
çeken bir büyüsü vardır İstanbul’un. “İstanbul Mahallelerinde Bir Gezinti” de
Hagop Baronyan 19.yüzyıldaki insanların o zamanki İstanbul’da nasıl yaşadığını,
kadınların, erkeklerin, çocukların gündelik yaşamlarını eleştirel bir bakış açısıyla
kimi zamanda bir komedya olarak sunuyor. İstanbul’u çok seven ama sık sık
bulunamayan biri olarak kitabı okurken Kadıköy’den, Pera’dan bahsettiğinde
daha farklı bir bakışla bakabileceğim bir kapı açılmıştı artık. İstanbul da
bulunduğum yerler kitapta bahsedildiğinde hayran bir şekilde yeni bir bakış
açısına sahiptim.
Kitabı okurken hiç görmediğim yerlerden bahsedildiğinde hemen gidip
oraları görmeliyim diye düşünmüştüm. İçimi öyle bir heyecan kaplamıştı ki
hemen yola koyulmak istemiştim. Bahsedilen yerlerde kendime ait anılarımın
olmasını istedim belki de. Çünkü yaşadığımız veya gezip görmek için gittiğimiz
yerleri anıların güzelleştirdiğini düşünürüm. Şehir ile aranda bağ kurma, bazı
yerleri anılarla özel kılmak gerekir. Hayat bazen baş etmek için zorlaştığında
anılar bu zorlukların üstesinden gelebilir. Ayrıca kitapta bahsedilen ermeni
mahallelerine şuanda ulaşmak tabi ki mümkün değil ama oralarda bulunsam ogünleri hissedebilecekmişim gibi bir heyecan duymuştum. Böyle hissetmemdeki
en büyük etken bana göre Hagop Baronyan’ın İstanbul ‘da sekreter, öğretmen
olarak çalışmasıdır. Yani demek istediğim şey şudur ki Baronyan İstanbul’da ki
hayatı her yönüyle gözlemlemiştir. Bunu okuyucuya en iyi şekilde
aktarabilmiştir.
Kitabı okurken bende farkındalık yaratan bir başka konuda o zamanki
sokak hayatı ile şimdiki hayatın çok farklı olduğu olmuştu. Günümüzde insanlar
şehirlerin dışına itiliyor, devasa binalarda oturmak için çoğumuz yaşadığımız
mahallelerden oluyoruz. Bu samimi mahalleler yok oluyor, bakkalların yerini
büyük marketler alıyor, sokakta oynayan çocuklar yerine artık her yerde
arabalar oluyor ve biz sadece bu değişimi izlemekle yetiniyoruz. Artık çoğu şey
devasa büyüklükte olan sitelerin arkasında, gerisinde yok oluyor. Gerçekleri o
kadar mükemmel olan, sahip çıkıp koruyamadığımız tarihi yalıların hiç ama hiç
güzel olmayan yenilerini icra etmeye kalkıyoruz. Bu olanlara bakınca sanki
herkes imrenilecek bir hayat sürüyor gibi. Kendimizi bu samimiyetsizliğin içinde
sürüklenip giderken buluyoruz. Kitap bize bu anılara, güzelliklere sahip
çıkmamız gerektiğini anımsatıyor gibi adeta.
“İstanbul Mahallelerinde Bir Gezinti” okurken düşünmemizi sağlayan,
içimizde heyecan uyandıran bir kitap. Aynı zamanda okurken kendi kendine
soru sormayı, yaşanılan olayları sorgulamayı ve gözünde canlandırmayı en iyi
şekilde öğretir ve hatırlatır. Ama en önemlisi de bence sesleri, dokunmayı ve
anıları yaşatmayı öğretmesidir.
Kaynakça: Baronyan,Hagop.İstanbul Mahallerinde Bir Gezinti.İstanbul:Can
Yayınları,2014",,,,
7434,Umay Eren Ertekin,,"Daha önce duymuş olduğunuzu düşünmediğim bir hikaye ile başlayacağım. Bu, aynı zamanda
yukarıdaki fotoğrafın da hikayesi. Fotoğraftaki mezarlardan biri J. C. P. H. van Aefferden adlı
Hollandalı bir kadına ait. O Katolik bir kadındı. On dokuzuncu yüzyıl Hollanda'sının mezhebe göre
gruplaşmış ve ayrılmış toplumundaki Katolik bir aileden geliyordu. Toplumunun gerektirdiği gibi
sadece Katolikler ile okula gitti, hayatının büyük bölümünü onlar arasında geçirdi. Hikayesini ilginç
yapan bu değil. J. C. P. H. van Aefferden toplumunun ve ailesinin tüm baskısına rağmen 1842 yılında
Protestan bir adamla evlendi: Hollanda ordusunda bir albay olan J. W. C. van Gorkum ile. Evlilikleri,
çevrelerindekilerin tepkilerine yıllar boyunca dayandı. 1880 yılında J. W. C. van Gorkum vefat etti,
sekiz sene sonraysa eşi. Ölümden sonra bile birlikte olmaları bir zorluktu, çünkü mezheplerin
mezarlıkları da farklıydı. Aile mezarlığına gömülmek istemeyen J. C. P. H. van Aefferden, kocasına
olabildiğince yakın gömülmek istedi. Mezarları sınır duvarının üzerinden birbirlerine uzanacak şekilde
yapıldı.
Ben de dahil olmak üzere çoğumuz şimdiye kadar ne bu hikayeyi, ne de bu iki insanın hayatını
bu kadar yakından etkilemiş sosyal ayrımı duymuşuzdur. Beni bu ikisinden özellikle ikincisi şaşırttı.
Hollanda'daki bu sosyal ayrım çok uzak bir zamanda ya da çok uzak bir ülkede var olmamıştı ama
varlığından hiçbir şekilde haberdar değildim. Çoğumuz Amerika ya da Güney Afrika Cumhuriyetin'de
yakın zamana kadar var olmuş ırksal ayrımları duymuşuzdur, Orta Çağ döneminde sürmüş din ve
mezhep çatışmaları hakkında bir fikrimiz vardır. Oysaki genel olarak gelişmiş bir ülke olarak görülenHollanda'nın yirminci yüzyıla neredeyse girmişken mezhep üzerinden ayrılmış olduğunu tahmin
edebilir miyiz? Buradan çıkardığım bir sonuç varsa o da insanlığın her dönemde ve her coğrafyada
ayrımcılık ile yüz yüze olmuş olduğu. İnsanlık tarihinde başrol oynayan acılara; savaşlar, afetler ve
adaletsizliklerin yanı sıra bir de ayrımcılık eklenmeli belki de. Tüm toplumların ""bizleri"" ve ""onları"",
her grubun gözünde bir ""ötekisi"" oluşmuş. Farklı ırklardan ya da kültürlerden insanlar arasında bu
ayrımlar en derin oluyor ancak fotoğrafın ve arkasındaki hikayenin bana gösterdiği bu farklılıklar
mevcut olmadığında bile insanların bir öteki oluşturmak için bir neden bulabilmeleri.
Günlük hayatımdan bu duruma ne yazık ki çok fazla örnek bulabiliyorum. Küçük çaptan, en
yakın çevremizden ülke ve dünya geneline kadar ayrımcılığın farklı yüzleri ile karşı karşıya
olduğumuzu düşünüyorum. Diğer insanları dış görünüşlerinden, en basit davranışlarından,
yaptıklarından ve yapmadıklarından yargılamaya başlıyoruz hemen. Bu yargılama istemli olmuyor
çoğunlukla. Beynimiz kendiliğinden etrafımızdakileri analiz ediyor ve kategorilere koyuyor. Kim
yabancıya benziyor? Kim bizden farklı bir gelir düzeyinden ya da politik görüşten? İnsanları anlamaya
çalışmak elbette bir problem değil. Ancak birçok zaman bilinçsiz bir şekilde bundan öteye giderek
insanları var olmayan çizgilerle çevreliyor veya var olmayan bir duvar ile kendimizden ayırıyoruz.
Onlar ile etkileşimimiz, onlara bakış açımız ve değerlendirişimiz etkileniyor bundan. Kendimizi içinde
bulduğumuz toplum onları 'öteki' olarak damgaladığında da içimizden yaptığımız bu yargılamalar
meyvesini verebiliyor. Biz de ayrımcılığın ve de ayrımın bir parçası ve bir aracı oluyoruz.
J. C. P. H. van Aefferden ve J. W. C. van Gorkum bu tuzağa düşmediler. Onlar duvarın
üzerinden uzandılar, ayırılmaya çalışıldıklarında birbirlerine daha da sımsıkı sarıldılar. Hikayeleri
hüzünlü olmakla birlikte umut verici de: Eğer günümüzün modern toplumları ayrımların ve duvarların
üzerinden bir miktar daha uzağa uzanabilmişse bu onlar gibi insanlar sayesinde gerçekleşmiş olsa
gerek. Dünya'nın daha gideceği çok yolu var. Çağımızın çok-kültürlü ve giderek kaynaşan
toplumlarının hem en küçük hem de en büyük farkları kabullenmesi, bir parçası ve dahası bir kudreti
hâline getirmesi gerekiyor. Değişim kolay olabilen bir şey değil ancak eğer her birimiz duvarın karşı
tarafındaki bir başkasına sarılmak için biraz çaba gösterebilirsek zamanla aşağı baktığımızda
duvarların çok üstüne çıktığımızı görürüz.
Kaynakça
Graves of a Catholic Woman and Her Protestant Husband. Digital image. Unusual Places. N.p., n.d.
Web. 6 Dec. 2016. <http://unusualplaces.org/graves-of-a-catholic-woman-and-her-protestant-
husband-2/>.",,,,
132,SebahatBuseBilgin,,"ALIŞILAGELMİŞHAYAT
Neden herkes kendini karmaşık bir yaşantının içinde hayal eder sürekli? Oldukları
yerden devam ederek rahat edebilecekleri basit hayatlarına neden bir farklılık katmaya
çalışırlar? Sıradan ve alışılagelmiş bir hayat sürmek, artık kimseye yetmemeye başlıyor.
Uzaklara bakmaktan belki de hiçbir zaman ulaşamayacakları o huzura kavuşabilmek için
ellerindengeleniyapıyorlar.
Gün içerisinde her insanın yaptığı gibi uyandıktan sonra kahvaltımı yapıyor, okula
gidiyorum. Akşamları çalışmam bittiği zamankendimirahatlatmak için birşeyler izlerken bir
yandan yemeğimi yiyor, bazen ise bu aktiviteyi dışarıda arkadaşlarım ile yapıyorum.
Gündelik işlerim içerisinde her zaman kendime vakit ayıracak zamanı buluyorum ve tüm
günün yorgunluğunu çıkarıyorum. Oturup vakit öldürmek için telefona baktığım zamanlarda
ise karşıma insanların hayatlarından paylaştığı kesitler çıkıyor. Bazılarını merakla izlerken
bazılarını da göz gezdirip hemen geçiyorum. Yine aynı şekilde internette gezinirken
arkadaşımın attığı bir gönderiyi gördüm. Yaşadığı şehirden taşındığını, artık hayatına bir
farklılık katmak istediğini yazmıştı. Şaşırdım gördüğümde. Bir insan uzun süredir yaşadığı,
alıştığı, birşehri sırf hayatına birazolsunfarklılık katmakiçinterkedermiydi?
Yıllardır aynı şehirde, aynı insanlarla beraber yaşıyor ve bundan fazlasıyla keyif
alıyorum. “Bulmak, düz yolda ilerlemek bir bakıma.” (p.149). Kendimi bildim bilelihayalini
kurduğum ve sonunda bulduğum bu sıradan ama huzurlu olan hayatımı, hiçbir zaman bir
farklılık ilebozmak istemedim. Kendikurduğum budüzende stabilbir şekildeilerlerkendiğer
insanların sürekli bir yenilik peşinden koşmasına da anlam veremedim hiç. Hayatındaki her
noktaya alışmış olmanın kişiye verdiği güvenilirlik duygusundan insanların kendini mahrum
bırakmasının sebeplerinin de yine kendileri olduğunu düşünüyorum. Bazıları yaptıkları ilk
hatada pes edip kendilerine yeni bir sayfa açmaya çalışır, bazıları ise hayatlarındaki
mutluluğun azaldığıanlardakendilerinebir kaçışnoktasıarar.
Çözümü uzaklarda, yabancı durumlarda bulmaya çalışmak yerine kendi hayatlarının
düzenine alışmak zor gelir insanlara. Aldıkları yenilik kararlarının mucizevi bir şekilde
hayatlarındaki eksiğidolduracağını yadabozulan parçalarını düzenleyeceğinidüşünmelerinin
sonuçları, her zaman istedikleri gibi olmaz. “Buradan bakınca öteleri görebileceğim: Hiç
gitmediğim diyarları, hiç karşılaşmadığım yüzü…” (p.44). Oysaki insanların kendi yaşam
alanlarından uzaklaşılarak yaptıkları yeni ve alışılmayan bir duruma girmeleri, bana çoğu
zaman anlamsız gelmişti. Hayal ettikleri hayatları, yeni başlangıçlarla özleştirirken aslındaaradıkları şeyler en başından beri hayatlarında olanlardır. Onları bulduktan sonra ise tek
yapmaları gereken şey, zamanla alışmak olur. “Tanımak için durmadan bakmak gerekiyor.”
(p.17). Karşımıza çıkan fırsatları benimsedikten sonra, hayatta sürekli yenilik aramak
insanları bir hayli yoracağı gibi, elde ettikleri şeylerden de uzaklaşmış olurlar. Bir resim
galerisine gittiğinizde gördüğünüz şey ilk başta anlamsız ve kendinizden uzakmış gibi
gelebilir. Hâlbuki var olan şeyi benimsemeye çalışmak, sürekli yeni bir arayış içerisine
girmekten çokdahakolayveelde edilebilirliği yüksek olanbir tutumdur.
İnsanlar hayatlarındaki dolduramadıkları boşluklara hayatlarını karıştıracak yenilikler
koymak yerine onlara en yakın kişi ile,kendileri ile, dahafazla vakit geçirebilirler.Kişinin en
başta kendini tanıması, hem hayatındaki boşlukları kapatması için hem de çıkan pürüzleri
kendi başlarına çözebilmeleri için çok önemlidir. Geçirecekleri vakitleri daha değerli kılar,
kendilerine olan bakış açılarını daha çok geliştirdikçe hayatlarınaolan bakış açılarınıdahaiyi
yönlendirebilirler.
İlerideyaşanabilecekçoğu şeyinkontrolüm altındaolmasıyarınlarınbenim için huzurlu
geçeceğinin de bir göstergesi oluyor. Uykumun da aynı şekilde hayatın karmaşıklığı
arasındaki bir mola olması yerine beni alışık olduğum bir güne uyandırması tüm günümü
etkiliyor. Sabah uyandığımda ilk duygularımın beklenmedik durumlardan gelebilecek
endişelerim olması yerine alışık olduğum hayatıma kaldığım yerden devam edeceğimi
bilmemdeki rahatlık,buhayatı benimiçin değerli kılıyor.
Kaynakça
Batur,Enis. DenemekSapmak.İstanbul: SelYayıncılık,Ekim2021.",,,,
7938,GECE KUŞLARI,,"yazı yazmam gerektiğini hissetmiştim çünkü ressam günümüzün de en büyük
problemlerinden olan modern şehir hayatının insanları nasıl yalnızlaştırdığını
işlemiştir. Resimde gördüğümüz gibi barda oturan üç kişi ve çalışan adam hepsi
de birbirinden kopuk ve kendi düşünceleri içinde kaybolmuştur. Sanayi
devrimiyle başlayan köyden kente göçten dolayı çok yüksek nüfuslu kentlere
sahibiz. Bu durum insan iletişimi açısından olumlu gibi gözükse de kalabalıklar
içinde yalnızlık kavramını getirmiştir. Nedir kalabalıklar içinde yalnızlık?
Etrafımızda pek çok insan varken nasıl yalnız kalabiliyoruz? Bu sorulara birden
fazla cevap verebiliriz. Şehir hayatının getirdiği hızlı yaşam tarzı bizi bir
koşuşturmaya maruz bırakmıştır. İşe yetişmemiz gerekiyor , okula yetişmemiz
gerekiyor, birtakım ihtiyaçlarımızı karşılamamız gerekiyor ve bunların hepsini
sıkışık ve yoğun şehir hayatında halletmemiz bekleniyor. Bütün bu
koşuşturmayı göz önüne alırsak herkesin kendi hayat gayesinde boğulduğunu
kolayca görebiliriz. Herkesin kendi derdinde boğulması durumu insanları
etrafındakilere ve çevreye karşı duyarsızlaştırmış ve ilgisiz hala getirmiştir. O
yüzden Gece Kuşları adlı tabloda da gördüğümüz gibi aynı mekanı paylaşan,
bedenen yan yana ama ruhen bambaşka diyarlarda olan bir insan grubu
oluşmuştur. İşte bu iletişim kopuklukları ve herkesin kendi iç dünyasına
çekilmesi neden kalabalıklar içinde yalnızlık kavramının ortaya çıktığını en güzel
şekilde açıklıyor. Aynı zamanda şehir hayatının telaşı insanları daha bencilbireylere dönüştürmüştür, çoğu kişiyi ben merkezli davranmaya itmiştir. Bu
durum insanlardan kaynaklanmamaktadır şehir hayatının kargaşası kişileri böyle
bir adaptasyona zorlamıştır. Pek fazla da şansları yoktur zaten başka türlü bir
davranış şekli şehir hayatının kaosunun kişileri yutması anlamına gelebilir. Kısıtlı
zaman ,şehir hayatının pahalılığı insanların neden yalnızlaştığının ve
bencilleştiğinin cevabı olabilir. Fakat eğer büyük nüfuslu metropollerden
uzaklaşıp az nüfuslu kasabalara ,köylere ve küçük bölgesel şehirlere bakarsak
insanların iletişimlerinin daha sağlıklı ve daha güçlü olduğunu görebiliriz çünkü
oralarda bir yarışma hali yoktur bir yere yetişme kaygısı ve bölgeden
kaynaklanan bir stres yoktur. Küçük yerlerde zaman daha yavaştır büyük
şehirlere göre. Büyük şehirde alacağımız bir ekmeği küçük yerlerde yarı fiyatına
alabiriz. İnsanların gideceği mesafeler daha kısadır daha fazla vakit kalır küçük
yerlerde. Bu etkenlerin hepsine bakarsak neden küçük yerlerdeki insanların
iletişiminin daha sağlıklı ve daha güçlü olduğunu görebiliriz çünkü bu etkenler
insanları daha rahat, daha az stresli, daha serbest yapmıştır. Bu özelliklere sahip
olanlar etrafındakileri dikkate alan çevresinde olup bitenin farkında olan
insanlardır. Yalnızlaşmamış ve sosyaldirler. Şu ana kadar yazdıklarıma rağmen
şehirde yaşayanların hepsi yalnız ve bencil dememekle birlikte az nüfuslu
yerlerde yaşayanların da hepsi çok sosyal ve dertsiz demiyorum. Şehir hayatı
maddi yönden güçlü birisi için bir cennet haline dönüşebilir, az nüfuslu bir yerde
bir insana yaşanamayacak düzeyde sıkıcı ve boş gelebilir. Ben tamamen
ortalama insan üzerinden yola çıkarak düşüncelerimi paylaşıyorum. Eğer
ortalamaya bakıp genelleme yaparsak maalesef gördüğümüz tablo pek iç açıcı
değil Edward Hopper’ın da eserinde koyu renkler kullanmasının belki de sebebi
budur. Benimde bu resmi seçmemin sebebi zaten kalabalıklar içinde yalnızlık
temasını ressamın böyle güzel resmetmesidir. İlerleyen zamanda insanların
daha da kendi içlerine çekilip yalnızlaşması maalesef şimdiki ilerleyişe
baktığımızda kaçınılmaz bir sonuçtur. Her geçen gün şehirlerin nüfusu artsa da
,teknolojik gelişmeler iletişim olanaklarını arttırıp insanların birbirleriyle iletişim
kurmasında kolaylık sağlasa da daha fazla insan şehir hayatının kalabalığında
tek başına kalıyor. Bu durumdan kaçınmanın yolları daha düzenli bir yaşam
sahası kurmak ve toplumun eski değerlerini yeniden canlandırmak olabilir.
Fakat görünen o ki bu problem uzun bir süre daha insanoğlunun başını meşgul
edecek.
Yiğit Ergönen",,,,
7269,Toprak Fırat,,"Kitap incelemesi yapmak için okuyacağım kitapları seçmeden önce, beğenebileceğim
kitapları okumak maksadı ile, iki arkadaşıma fikir danış?m. Bu iki, (İkisi de karşılaş?rmalı
edebiyat öğrencisi) çok kültürlü ve durmadan okuyan, arkadaşımdan onlara yolladığım kitap
listesinden üç kitap seçmelerini istedim. Birbirlerinden habersiz bir şekilde, ikisi de ‘’Yazıcı
Bartleby’’’yi önerince hiç düşünmeden gidip aldım ve bir oturuşta biKrdim. Herman Melville, 2.
Dünya Savaşından sonra yaygınlaşacak olan varoluşçuluk felsefesinin, neredeyse bir asır
önceden, temellerini atması beni derinden etkiledi. Kitabı, kendi dilinde okumuş olan bir
arkadaşımla kitabı tar?ş?ğımda, bana dilinin ne kadar zorlayıcı olduğunu ve bu yüzden okurken
çekKği güçlükler yüzünden kitabı düzgünce okuyamadığını söyledi. Dediği büyük ihKmalle
doğrudur, çünkü 1800 ve 1900’ler arasında yazılmış ingilizce eserlerin dili, gerçekten de çok
zorlayıcı. Lâkin, Türkçe çevirisi de bir o kadar akıcı ve anlaşılır. Eserleri kendi dilinde okunmasını
savunan biri olsam da, Bartleby gibi klasik ve dili ağır roman ve öyküler, eğer çevirisi de Murat
Belge’nin çevirisi gibi akıcı ve rahat anlaşılır ise, çevrilmiş dilinde okunabilir.
Herman Melville’in 1853 yılında yazdığı ‘’Yazıcı Bartleby’’, zamanının çok ötesinde bir
öykü. 20. yüzyılın felsefi düşünce akımı olan varoluşçuluğun, 1850’lerde yazılmış bir kitabın
içinde bulunacağını hiç düşünmezdim açıkçası. Haya? ciddiye almayan ve bu önemsizliğe karşı
pasifçe duran Bartleby, 90 yıl sonra yazılacak olan Yabancı(Albert Camus)’yı ha?rla] bana.
Yabancı’nın ana karakteri Meursault da, Bartleby gibi, hayata karşı durağan, umursamaz ve
kayıtsız. Örneğin; Meursault, öz annesinin ölümünde bile en ufak duygu belirKsi göstermez.Bartleby de açlıktan ölmek üzereyken ya da kovulduğunda duygusuzca olduğu yerde durmaya
devam eder. Bu kayıtsız kalmışlık, her ne kadar zararsız gözükse de, toplum tara‘ndan masumca
karşılanmaz. Hiç kimseye zararı olmayan bu iki karakter, topluma hiçbir katkıda
bulunmadıklarından ötürü, insanlar tara‘ndan hor görülür ve tepki çeker ancak kendilerini
savunma gibi bir kaygıları olmadığı için, sonları ölüm olur. Haya?n anlamsızlığının ve
absürtlüğünün farkına varmış ve süper egolarını kaybetmiş olan Meursault ve Bartleby,
toplumsal normların hiç alışık olmadığı bir şekilde davranırlar. Bu iki karakter, haya?n bu
anlamsızlığı karşısında mutsuz değillerdir. Nihilistler gibi umutsuzluk çukuruna düşmemişler ve
kendi hallerinde, yapmayı tercih ebkleri şeyleri yapmaktadırlar ve toplumun onlara daya]kları,
yapılması gereken şeyleri, istemiyorlarsa yapmamaktadırlar. Albert Camus, ‘’Sisifos Söyleni’’ adlı
kitabında, bir insanın bu absürtlükten kurtulmak için izlediği üç yol olduğunu ileri sürür. Bunlar;
inKhar, ruhani bir inanca geçmek ve absürdü kabullenmekKr. İki karakterin de absürdü
kabullenmiş olduğu ve kaçınılmaz sondan uzaklaşmak için çırpınmadıklarını görmek mümkün.
Ayrıca ölümle karşı karşıya kaldıklarında işi oluruna bırak?klarını, Bartleby’nin ‘’akşam yemeği
yemeye alışkın olmaması’’ yüzünden, açlıktan ölüyor durumda olduğu hâlde yemek yemiyor
olması ve Meursault’un kendini idama karşı savunmaya gerek görmemesi bu iki karakterlerin
absürdist yanlarını bize sunuyor.
İşledikleri hiçbir suç olmamasına karşı, açıkça görüyoruz ki, kayıtsız kalmak, topluma
katkıda bulunmamak da aslında bir suç teşkil etmekte. Bu suç kanunlar ile belirKlmiş olmasa da,
toplumda çalışmayanlara, az para kazananlara, aylaklık yapanlara, gerekli zamanlarda
gösterilmesi ‘’gereken’’ duyguları göstermeyen insanlara karşı bir cephe alma durumu görmek
mümkün. Ayrımcılığın belki de en gözle görülür olanı, ancak görmezden gelineni, de bu insanlara
yapılanlar olabilir. Milli veya dini bayramlarda, bayram kutlamayanlar, dini ibadetlerini yerinegeKrmeyenler, çalışmayan, çalışsa da işinde yükselmek istemeyenler ve daha fazla para
kazanmak istemeyenler, azla yeKnen ve haya?ndan memnun olanlar modern toplumlarda hor
görülür, ezilir ve dışlanır. En tepeye ulaşmaya çalışmayan biri, bilinçal?mıza kodlanmış olan,
hayaca kalma yarışını çoktan kaybetmemiş midir zaten? Kaybedenler zayıeır, kendini
savunamayan -­‐veya savunmayanlar-­‐ zayıeır, rekabecen kaçanlar zayıeır. Ancak Meursault ve ve
Bartleby’nin umrunda değildir bu. Haya?n anlamsızlığının farkında olmayan insanların
düşünceleri, yüz yüze oldukları gerçek ile kıyaslandığında bir hiçKr. Diğer insanların düşünceleri
ve dışlayıcı tavırlarına karşı pasif bir direniş uygular ve onları görmezden gelirler. Kendi
kendilerine yeten hayatlarında, oldukları yerde, kaçınılmaz sonu beklerler ve sonunda herkesin
ulaşmaya korktuğu o sona kucak açarlar.",,,,
2500,Şevval Duymuş,,"BAŞLANGIÇ MI SON MU?
Ömrümüz boyunca aşka inanmamızı sağlayacak çok şeyle karşılaşırız. Belki bir insan, bir
kitap ya da bir film bizi aşka yaklaştırır. Aşkı çoğumuz, iki kişinin arasındaki yoğun duygu alışverişi
olarak tanımlarız. Bana göre de en uygun tanım bu. Aşk deyince aklıma hep güzel şeyler gelir.
Çağrıştırdığı şeyler hep güzeldir aşkın; pembe gibi, uçan balonlar gibi, havai fişekler gibi… Hep
coşkuludur aşk hayallerimde. Aashiqui(Aşık) 2, aşka karşı düşüncelerimi değiştirmiş Hint yapımı bir
filmdir. Hint yapımı filmleri her zaman sevmişimdir ve Bollywood filmlerinden vazgeçemememin
birçok sebebi var fakat onlardan biri, filmin konusu ne olursa olsun şarkılarının çok duygulu ve akılda
kalıcı olması. Evet, sadece filmin konusu değil, içerdiği müzikler de benim için çok önemli bir yere
sahip.
Filmde sesi çok güzel olup da birinin onu keşfetmesini bekleyen ve bu sırada küçük
işletmelerde sesini duyurmaya çalışan masum güzel Aarohi’yi ve elinde gitarıyla milyonları peşinden
sürükleyen ünlü rock yıldızı Rahul’u görüyoruz. Bu kadar başarılı ve kariyerinin zirvesine doğru hızlı
adımlarla koşan Rahul’un alkol bağımlısı oluşu filmin acı sonuna zemin hazırlıyor. Bence Rahul’un bu
kadar bağımlı olup, tedavi olmakla alakalı hiçbir çabasının olmaması bana gerçeküstü bir olay gibi
geldi çünkü başarı yolunda hızla ilerleyen hiçbir şarkıcı, şöhretinin alkol bağımlılığı yüzünden bir
anda yerle bir olmasına göz yummaz.Filmin ilk dakikalarında çalan müzikler sizi filme o kadar bağlıyor ki yarıda bırakma fikri
aklınızın ucundan bile geçmiyor. Böylelikle olaylar gelişiyor ve filmimiz duygusal bir moda doğru
geçiş yapıyor. Bu filmin en güzel yanı şüphesiz ki oyuncular. İşlerini o kadar güzel yapıyorlar ki, ilk
zamanlarda Aarohi’nin Rahul’e karşı duyduğu güvensizliği de Rahul ile beraber çalışıp
çalışamayacağı haberini beklerkenki heyecanını da Rahul’un Aarohi’yi ilk gördüğü andan beri ona ve
sesine karşı hissettiği büyülü duyguları da sanki onların yanındaymış gibi siz de hissediyorsunuz.
Bu film o kadar yoğun duygulara sahip ki, filmi izlediğim ilk gün, ağlayarak uyumuştum.
Normalde çok duygusal bir insan olmasanız bile, bu filmi izlerken kendinizi o kadar kaptırıyorsunuz
ki, -bunu oyuncular sağlıyor siz istemeseniz de- en ufak bir mimik bile sizin duygularınızı harekete
geçirebiliyor. Aslında iki şarkıcının serüvenini anlatan bu film, zamanla iki aşığın acı dolu hikayesinedönüşüyor. Eğer Rahul tedavi olup şöhretini kaybetmeseydi, Aarohi’nin yükselişi onu rahatsız etmezdi
ve ortada Rahul’un intihar etmesini gerektirecek bir sorun kalmazdı. Bu kısım, filmin bitiminde
aklınızda kocaman bir soru işareti oluşturuyor. Birlikte bir düet yapıp birlikte yükselmektense, neden
tek taraflı buruk bir yükseliş? Kendinizi filme kaptırmışken bu küçük ayrıntıyı fark ettiğiniz an
anlarsınız ki, evet, bu yalnızca bir film.
Evet, gerçek değil bir film ama yine de yalnızca film deyip geçmek de büyük haksızlık olur.
Aşkın her zaman toz pembe olmadığını, gerçekten büyük acıların yaşandığı buruk aşkların da var
olduğunu bu film sayesinde öğrendim. Bana göre filmin kötü sayılabilecek en küçük bir özelliği bile
yok. Her saniyesi izlenmeye, her duygusu hissedilmeye değer. Hem film arşivinize muhteşem bir film
eklemek hem de harika müzikler keşfetmek istiyorsanız bu filmi kesinlikle izlemelisiniz. Şarkılarıyla
sizi mest edebilir ve sizi onlara bağımlı hale getirebilir bu film. Küçük bir uyarı: Eğer izlerseniz,
sonrasında oyuncuların büyük bir hayranı olabilirsiniz… ",,,,
5939,DENİZLER ALTINCI BANK GÖLLER,,"Sahilde uzunca bir yürüyüşün ve bu yürüyüşe eşlik eden bank sayma
oyunumuzun sonunda, ki on bir bank vardı yanlış hatırlamıyorsam, tam altıncısına
oturmaya karar vermiştik. “Sadece o on birli bank dizisinin değil, her şeyin, herkesin
tam ortasındaydık sanki o an.” diye klişe ve beylik sözler söylemek isterdim ancak
yaşarken tarafsız olmanın ya da her şeye eşit uzaklıkta bulunmanın imkânsızlığına
inandığımdan sustum. Yazdı, coğrafya derslerinde yazın gecelerin kısa olduğunu
söylerler, o geceye dair şahitlerim olmasa ben de belki sorgulamadan inanırdım bu
bilgiye.
Havanın sıcaklığından mı gecenin uzunluğundan mı bilemediğim bir
nedenden; konuştuğumuz konuların derinleştiğini, gitgide varoluşsal krizlere
evrildiğini hatırlıyorum. Sisifos Söyleni’ninde Camus’nün intihara gösterdiği sebepler
arasında “umutsuz kişinin bir dostunun kendisiyle ilgisiz bir tavırla konuşmasının da
bulunduğunu; bu davranışın henüz askıda olan tüm hınçları, bıkkınlıkları
hızlandırmaya yettiğini ve bu yüzden o dostun da suçlanması gerektiğini” (23)
söylediğimde sana, gözlerin büyümüştü. Büyümüştü de sonra boğazdan bir yük
gemisi geçmiş, geçerken Kuleli’nin ışıklarını gölgelemişti. Dikkatimizi, bu sonunun
nereye varacağını bilemediğimiz derin konudan başka yerlere yöneltmiş ama aynı
zamanda sanki senin kendini savunmanı da engellemişti.
Yeni bir şiir kitabına başladım, küçük İskender’in. İnsanları belirli nesnelerle
eşleştirmeyi seviyorum ama bu bir amaç değil sonuç meselesi benim için. Yani kasıtlı
değil. O insanı ve eşleştirilmek üzere olduğu nesneyi tanıdıkça aklım böyle oyunlar
oynuyor sanki. Adı Ölen Sevgilimin Şiir Defteri... İnsan bir şiiri, onda kendi
hayatından izler bulabildiği anda sever derler; bu teoriye göre benim, “Üstelik
gittiğim yerde nehir yok. Dağ yok. Deniz yok.”(İskender, 18) dizesiyle sevmem
gerekirdi bu kitabı ama hayır. Ben ilk başında değil, en sonunda “Şimdi hayal kur, bil
bakalım ben nasıl öldüm./ Astım mı kendimi, kestim mi, boğdum mu, ilaca mı
gömüldüm,” (İskender, 91) dizeleriyle geldim oturdum o altıncı banka. Oturdum ve
bu kitabı seninle eşleştirdim, eşleştirdiğim için sevdim.İntihar dediğimiz biraz melodramatik bir olay, bireysel bir seçim olduğu kadar
bazen, tek sebebi bu olmasa da, geride bırakılanları cezalandırma amacı da güdebilir.
“Kalk,” demiştin yük gemisi Kuleli’nin önünü boşaltıp ışıklar tekrar görünmeye
başladığında. Sonra kendimizi bir anda okula giderken her gün önünden geçtiğimiz
Zincirlikuyu’nun o çinili kapısında “Her canlı ölümü tadacaktır.”(Ali İmran, 185)
yazısı altında buluvermiştik. Camus muhabbetinden midir nedir olaylar iyice
saçmalaşmaya başlamıştı. Annenin öldüğünü biliyordum hatta bu konu seninle
konuşurken bahsedilmemesi gerekenler listemdeydi.
“Yaşarken kimse kimseye benzemez/ Ölünce herkes birbirinin aynı nasılsa.”
(İskender,17) Hayatımız boyunca fark yaratmaya çabalar dururuz, geriye kalan
milyarca insandan bizi ayıracak o minicik şey içindir belki de yaşamak? Bekçi içeri
almadı bizi, mezarlığı ziyarete gecenin bir yarısında zaten ancak ya bizim gibi iki deli
gelirdi ya mezar hırsızları. “Olsun,” demiştin kapıda öylece birkaç saat dikilmiştik
sonra, annenin öldüğünü biliyordum hatta bu konu seninle konuşurken
bahsedilmemesi... “Annem ölmedi, yani bir trafik kazasında değil.” Bu konu seninle
konuşurken bahsedilmemesi gerekenler listesinde... “Annem intihar etti benim.”
Sustuk. Ben bu kitabı seninle eşleştirdim. Beynim sever böyle oyunları söylemiştim.
Aklıma denizler geldi. Dalgalı kızgın hırçın denizler... Bulunduğumuz mezarlık
kapısından az ötede ufacık deniz görünüyordu. “Ölüm mü, bir gölün dibinde durgun
uykudasın./ Denizler? Tanrılar karıştırır durur denizleri.” (Süreya, 300) Senin aklında
göller vardı belli. Sustuk. Yaşarken tarafsız olmanın ya da her şeye eşit uzaklıkta
bulunmanın imkansızlığına inandığımdan susarım ben arada. O an konuşmalıydık
oysa o an konuşmaya hakkımız vardı, o an göllerle denizlerin tam ortasındaydık, her
ikisine de eşit uzaklıkta.
Şimdi okuldan denize iniyorum Arnavutköy Portakal Yokuşu’ndan aşağı.
Yaklaştım az kaldı. Elimde bu şiir kitabı. Küçük İskender’le 2015 Aralık’ta yaptığınız
röportajı aradım okulun arşivinde, evine kadar gitmiştiniz röportaj için hatırlıyorum,
bulsam yazımda kullanacaktım. Bulamadım. Bu banka bir daha otursak ve bir daha
açılsa konusu Camus’nün, o yük gemisi Kuleli’nin ışıklarını üflemeden, üfleyip de
bizim dikkatimizi söndürmeden yapacağın açıklamayı sonuna kadar dinlerdim.
Martı’ydı derginin adı ve de 2015 Aralık Sayısı... 4,5,6 işte o banktayım, deniz o
banktan öteye hemen bir adım. “Varsın denizleri sevsinler/Israrla büyüyor göl/ Ona
dökülen nehir olmasa da”(İskender, 60)Kaynakça
Camus, Albert, Tahsin Yücel. Sisifos Söyleni: Deneme: Can Sanat Yayınları, 2013.
İskender, küçük. Ölen Sevgilimin Şiir Defteri:şiir: Can Sanat Yayınları, 2017.
Ali İmran, 185: Kur'an-ı Kerim
Süreya, Cemal. Sevda Sözleri: Bütün Şiirleri; Üvercinka, Göçebe, Beni Öp Sonra
Doğur Beni, Uçurumda Açan: Yapı Kredi Yayınları, 2000.",,,,
5594,SEBEN ÖZKAN,,"TURK 101/SEC 16
INSTRUCTOR: BAŞAK BERNA CORDAN
BLOG 6/FINAL DRAFT
23.12.2014
SUSMAK YA DA HAYKIRMAK
Hayvan Çiftliği1... Yazıldığı dönemden itibaren okurlarını kasıp kavuran, zaman
zaman da haksız eleştiri yağmuruna tutulan eşsiz yapıt... Her ne kadar ilk okunduğunda bir
çiftlikte hayvanlar arasında ortaya çıkan anlaşmazlıklar, eşitsizlikler ve güç unsurunu haksız
şekilde kullanma gibi kavramlar ön plana çıksa da, derinlemesine düşünüldüğünde çiftlikte
yaşananları gerçek yaşamla bağdaştırmak hiç de zor olmuyor. Bu kitap üzerine okuduğum
çoğu eleştiride veya tezde George Orwell’in yapıtında Bolşevik İhtilali’nden sonra ortaya
çıkan Sovyet Rusya’ya eleştiri getirdiği ve komünizme karşıt tutumu üzerinde durulmuş.
Çiftlikteki her hayvan tarihi kişilerle bağdaştırılmış, olay örgüsü içerisinde verilenler de yine
geçmişteki olaylarla ilişkilendirilmiş. Bu alegorik yazım tarzı ve romandaki gelişmeleri
geçmişe bağlamak her ne kadar hoşuma gitse de, sanırım kitabın kapağını kapattığmda
Orwell’ın Rusya’nın geçmişi ve Stalin’i eleştirmekten öte daha fazla şey anlatmak istediğini
anladım.
Tarihte kurulan ilk medeniyetlerden günümüze kadar herhalde binlerce devlet ya da
topluluk ortaya çıkmıştır. Geriye dönüp baktığımda her birinde gücü özellikle parayı, elinde
bulunduran bir ya da birkaç kişinin etrafındakileri ve olayları kontrol etme çabalarını
dolayısıyla ister istemez toplum içerisinde sınıfsal farklılıklar, ezen ezilen ilişkisi ve bastırılan
bir kesim görüyorum. Liderlik vasfı ya da bir grubu kontrol etme ve yönlendirme duygusu
insan doğasından kaynaklanıyor diye düşünüyorum. Sonuçta herkes güç ve hâkimiyetten
hoşlanıyor. İşte, tarih içerisinde görülen ve diktatör olarak nitelendirilen insanlar karşısında
1 Orwell, George. Hayvan Çiftliği. 37th ed. İstanbul: Can Sanat Yayınları, 2014. Print.ÖZKAN 2
halk gerçekten de susmaya ve baskı altında kalmaya mecbur mu? Yoksa özgürlüğü ve
varlığını sürdürme uğruna bir yerlerden başlamalı mı? Bireyin özellikle korku unsuruyla
gölgede bırakılması ve terk edilmesi durumu günümüz Türkiyesi’nin belli başlı kesimlerinde
aile kavramından başlıyor. Özellikle kız çocuklarının geride bırakılmak istenmesi durumuyla
hemen hemen her gün karşılaşıyoruz. Hâl böyle çaresizken, büyüyen ve bir şekilde hayata
karışan insanlar geçmişteki yollarında yüyümeye mecbur bırakılıyorlar. Yaşayabilecekleri bu
tek hayata sessiz girip yine aynı şekilde buradan çıkıyorlar. Hayvan Çiftliği’ndeki durum da
aslında günümüz Türkiye’si ve insan ilişkilerinden çok da farklı değil. Bir figür tarafından
baskı altına alınan hayvanların bu süreç içerisinde yaşadıkları ve adaletsizce ve acımasızca
yönetilmeleri kitapta üzerinde durulan konulardan. Peki, böyle bir tutum karşısında hayvanlar
ne yapıyorlar diye sorulduğunda maalesef hiçbir şey yanıtı alınıyor. Gözlerinin içine yalan
söylenen, aldatılan, kandırılan ve kullanılan hayvanlar seslerini çıkarmadan sadece sistem
içerisinde hayatlarının sonuna doğru boğulmaya mahkûm kalıyorlar. Daha önce de
bahsettiğim özellikle korku unsurunun kişileri abluka altına alması baş kaldırmalarını ve
tepkilerini ortaya koymalarını engelliyor. Ancak benim merak ettiğim şey de bu noktada
ortaya çıkıyor. İnsanların belki de en kırılgan yanlarını, korkularını ve endişelerini, kullanarak
bir yerlere varmaya çalışanlar karşısında gerçekten de buna boyun eğmek zorunda mı olmalı
insan, yoksa ucunda ölüm de olsa kendini, varlığını ifade etmeli, tepkisini mi ortaya koymalı?
İnsan ve toplum kaderciliği oynayarak kolaya mı kaçmalı yoksa hayatnın her noktasında
mücadeleye açık mı olmalı? Kendi adıma konuşacak olursam şu yaşıma kadar böyle bir
durumla karşı karşıya kalmadım, bir şeyleri başarmak uğruna canımı ortaya koymadım, bu
yüzden bu fikirlerim belki de gereğinden fazla cesur ve abartılı. Ancak iki sene önce tüm
Türkiye’nin yaşadığı Gezi olayları sırasında gözümüzün önünde yaşanılanlar, özgürlük ve
eşitlik uğruna hayatlarını kaybedenler ve seslerini duyurmaya çalışanlar bu düşündüklerimin
gerçekleşebileceğinin göstergesi. Çünkü sonuçta yaşayan her bireyin yaşama hakkı, değeri veÖZKAN 3
önemi vardır ve ne koşullarda olursa olsun insan bu hakkını sonuna kadar kullanmalı ve
üzerindeki kuvvetlere karşı direnmelidir.
Özellikle Sovyet Rusya’yı, Stalin’i ve komünizmi eleştirdiği bu kitabında her ne kadar
bahsettiğim farkındalık ve tepki ortaya koyma olguları çiftlikteki hayvanlarda görülmese de,
Orwell bu şekilde hem tarih içerisinden trajik bir örnek sunarken hem de tüm bu
yaşanılanlardan sonra tüm insanlığa, baskı altında ezilen kesimlere ve susturulan toplumlara
bir nevi yol da gösteriyor. Ve sonunda bir şeyler kazanan ve başaranın mücadele eden
olduğunu vurguluyor.",,,,
5647,1,,"Turk102 Section21
Gönenç TUZCU
09.10.2014
Gerçek Aşkların Arasına Mesafe Girmez
Ne vakit gerek dizisi gerek filmi yapılsa her alanda ve her zaman ses getiren yapıtlardan
biri oldu şüphesiz Çalıkuşu. Usta yazar Reşat Nuri Güntekin’in kaleminden takvimlerin 1922’yi
gösterdiği yılda çıkan eşsiz romanlarından sadece biridir. Okuduğum bu roman genç, yaşlı, âşık
hatta âşık olmayan her kesime hitap edebilecek ve dahası sayfalarında insanın kendisini
bulabileceği hayattan bir kesit gibidir. Kitabın genel bir özetinden söz edecek olursak eğer roman
Anadolu’da geçen hem tatlı hem de acıklı bir aşkı konu edinmiştir ve aynı zamanda bu aşk
üzerinden de o zamana dair bilgiler de veriyor. Çalıkuşu samimi aşk hikâyesiyle, üslubuyla ve o
tarihlerin güzel yaşantısıyla okurken hiç sıkılmadığım tabiri caizse bir solukta bitirdiğim bir
roman oldu.
Neredeyse hiç şüphesiz ‘’böyle aşk kaldı mı ?’’ diyerek Feride’yle Kamran’ın arasındaki
kusursuz aşka her sayfada şahit oldum. Feride’nin içinde hiçbir zaman büyümeyen çocuk ruhunu
kendime benzetmem romanı benim için daha anlamlı ve sürükleyici kıldı. Bazı kitaplar var ki2
insanı anılarına götürür Çalıkuşu da bunun en iyi örneklerinden biri. Herkes çocuktu yaramazdı
belki ama bazı insanlar büyünce bile en ciddi olması gereken yerlerde dahi çocuk ruhlarına teslim
olur. Okurken Feride’nin Kamran’a karşı beslediği ciddi duyguları bile arkadaşlarına yaptığı
oyunla ortaya çıkarması beni hem güldürdü hem de bu denli çocuk oluşuna inandırdı. Bence
Feride’nin arkadaşlarına Kamran konusunda olmadık bir yalan söylemesine gerek yoktu ama
Ferideydi o âşık olamaz bağlanmaktan da ödü kopardı. Feride genç bir kız olarak Kamran’la olan
ilk ciddi ilişkisinde çocukluk yapmaktan bir türlü vazgeçemiyordu. Bence bunun sebebi
Feride’nin temiz kalpli saf bir kız oluşundandır çünkü çocuk ruhlu kalan kimse her zaman masum
biridir. Fakat romanda yer yer gördüm ve anladım ki bu çocukça davranışlar beraberinde güzel
bir ilişkinin bozulmasına sebep olan sorunları da getiriyormuş. Örneğin, bence Feride’nin
Kamran’la olan münasebetinde ona karşı olan çocukça davranışları Kamran’ı yoruyordu ve
akabinde de ayrılıklara sebep oluyordu. Bana göre Feride’nin Kamran’la Münevver arasındaki
sözde ilişkiyi 3.bir şahıs tarafından duyduktan sonra Kamran’ı hiç dinlemeden düğüne 3 gün kala
köşkü terk etmesi yaşına göre yapılabilecek en büyük çocukluktu. Bu kadar keskin kararlar
vermeden önce insanların karşı tarafı dinlemesi gerektiğinin taraftarıyım çünkü bazı şeylerin geri
dönüşü olmayabilir. Sevgi ve aşk bulunması en zor yitirilmesi de en kolay şeydir o yüzden emin
olmadıkça vazgeçmemek lazım. Feride’nin yıllar sonra bile o eve dönmemesinden onun ne kadar
gururlu ve inatçı bir kız olduğunu anladım. Böyle güzel bir bayanın tek başına yaşamasının
günümüzde de olduğu gibi o zamanda birçok zorluğu vardı elbette. Fakat bugün de Feride gibi
güçlü bayanlarımız yalnız yaşamanın gerektirdiği zorluklara göğüs gererek “kadın zayıftır”
kanısını toplumumuzda hızla değiştiriyorlar. Ne tek başına bunca yıl yaşamanın zorlukları ne de
sıla özlemi en zor olanı biricik Kamran’ından severek ayrılmasıydı onun için.
Kader denilen anne karnından çıkar çıkmaz yazılandır. Onların kadirinde de kavuşmak
yazılmıştı bir kere. Bana göre gerçek sevginin arasına mesafeler girmez ki zaten onlar da
mesafelere ve daha önce yaptıkları evliliklere rağmen hep birbirlerini sevmişlerdi. Bazen başka
bedenlere yöneliş gerçeklerden kaçıştır. Çalıkuşu’nu okuduğum süreç içerisinde anladım ki ne
kadar gerçeklerden uzağa gidersek gidelim kaderimizden kaçamayız. Son olarak bazen biraz acı
çekip olgunlaşmadan güzel olan şeylerin kıymetini anlayamayacağımızın kanısına bu romanla
vardım.",,,,
4296,İKİ MARS BİR DÜZ,,"yenen birinin ağzından çıkan ilk cümledir çoğumuzun şahit olduğu “İki mars bir düz”. Şimdi, yalnız
olduğunuzu ve başka bir gezegende ölene kadar bu anı yaşayamayacağınızı düşünün. Sonra farkına
vardınız ki ölüm burnunuzun ucunda. Evet, Mars’ta, insanoğlunun daha yeni yeni keşfettiği Mars’ta
aniden çıkan bir fırtınada mahsur kaldınız. Keşke olanlar bununla kalsa, sizinle orda bulunan herkes
öldüğünüzü düşünüp çoktan ağıt yakmaya başladı. İşte tam bu anda boşvermek yerine, derin bir
nefes alıp değil ölmemeyi yeniden tavla oynayabileceğiniz dünyaya dönmenin yollarını aramalısınız.
Ne düşünürseniz düşünün tabii ki de ilk önceliğiniz o ‘yalnız’ gezegende hayatta kalmak. Bir de
mesafeler var hangi gezegende olursak olalım bizleri bizlerden ayıran. Hadi bütün engelleri aştınız,
nasıl iletişim kurabileceğiniz aklınıza geldi mi? Hatta bu iletişimi kuramadığınızda hayatta kalmak için
yaptıklarınızın da bir öneminin olmadığının farkında vardınız. Nitekim tüm bunları yaparken öyle biri
olmalısınız ki anı yaşamak denilen şeyin de ötesine geçmeniz lazım. Bütün bu düşünmeniz gereken
şeyleri bile es geçip derhal icrâata koyulmalısınız. Zamanla yarışıyorsunuz, bunu bir an bile aklınızdan
çıkaramazınız. Gel gelelim bizim kendi dünyamıza, dünyalarımıza, zamanla yarıştığımızın farkında
olmadığımız dünyaya. Aslında tüm bu yarış içinde yapayalnız olduğumuzun farkında olmadığımız her
geçen gün daha da kutuplaşıp bir başımıza kaldığımız dünya. Kızıl gezegenin aksine mesafeler çok çok
daha az imkânlarımız çok çok daha fazla. Bütün bunara rağmen hiç düşündünüz mü neden Kızıl
gezegende gibi yaşıyoruz? Cevap çok basit aslında, zaman. Bir görüğümüz birini bir daha
görmediğimiz de çok kolay sığınabileceğimiz bir kavram olmasından mı elle tutulur gözle tutulur bir
şey olmamasından mıdır bilinmez, her geçen gün daha da uzaylı oluyoruz kendi dünyamızda.
Marsa geri dönersek farklı bir açıdan baktıktan sonra belki de çok daha kolay orda hayatta
kalırken mutlu olmak. Belki bir daha asla tavla oynamayacak dahi olsanız, isteseniz yalnız
kalmıyorsunuz artık zorundasınız yalnız kalmaya. Ancak o zaman anlıyorsunuz dünyada anlamadığınız
yalnızlığın aslında 8 milyar insan varken yaşamamanız gereken bir durum olduğu. Elbette tercihen
bazen faydalı dahi olabilir alacağınız kararlarda ya da kendinize gelmenizde. Peki ya tercihen bu
durumda olmayanlara ne olacak? Tercihlerinden, tarzlardan dolayı yalnız bıraktıklarımıza ne olacak?
En azından Mars’ta yaşadığınızda bu durumu, bu ölümcül yalnızlığı, biliyorsunuz ki bunu size kimse
değil sadece doğa ananın ufak bir oyununda kahraman olduğunuz için yaşıyorsunuz bu yalnızlığı.
Şunu kabul edelim öncelikle. Kimse ama hiç kimse hak etmiyor tercihlerinden hatta başına gelen
bazılarımızın kader diye adlandırdığı şeyden dolayı yalnız kalmayı. Yazar kitabında buna inat, bu uzak
mı uzak gezegende patates mi yetiştirmiyor, ölmüş bir volkanı, kahramanımızın canlı kalması için
kullandırmıyor. Nasıl fırtınanı çıkması kaderin oyunuysa yine kaderin bir oyunuyla milimetrik
hesaplarla aylar sonra kahramanımız kurtulmuyor.
Çok net bir şekilde anlamalıyız ki kendi hayatlarımızın yazarı biziz. Dolayısıyla kahramanı olmak
da bizim ellerimizde. Kaderin ya da başımıza gelen şeyin her şeyin üstesinden gelmek bizim
ellerimizde. Yalnız kalmamakla başlayabiliriz ipleri elimize almaya. Uzaylı olmaktan çıkıp iletişimin
uzay çağına erdiği bu devirde daha da yaklaşmalıyız birbirimize. Tavla gibi düşünüp ilk elde
bırakmamalıyız. İki mars bir düz edene ladar yolu var hayatlarımızın. Unutmayın her şey sizin elinizde
Oğuzhan Çimen",,,,
2664,AHMET MALAL,,"Matematik... Ne heybetli bir kelime değil mi? Günlük hayatımızın sizce ne kadarını
alakadar ediyordur? Eğitim-öğretim hayatımızın neredeyse her aşamasında karşımıza kaçınılmaz
bir ders olarak çıkıyor. Gözlerinizi kapatıp bir dakika boyunca aklınıza gelen tüm matematiksel
bilgilerizi hatırlamaya çalışın. Öğrendiklerimizin ne kadarını günlük hayatımızda kullanıyoruz? Ya
da ne kadarı kullanılıyor? Yanlış anlamayın, hayatımızda kullanmadığımız ya da kullanamadığımız
formülleri neden öğrenmek zorunda kalıyoruz filan demeyeceğim. Aksine ben her matematiksel
bilginin hayatımız ile bir bağlantısının olduğunu düşünen biriyim. Matematikle sandığımızdan çok
daha fazla iç içeyiz. Matematik her yerdedir. Biz de hayatı anlamak için o matematiği ortaya
çıkarmaya çalışıyoruz.
Şöyle örnek vereyim: Newton yerçekimini formülize etmeden önce de yerçekimi vardı
veya iki dik kenarın kareleri toplamı Pisagor’dan önce de hipotenüsün karesini veriyordu. Onlar
sadece gerçeği matematiksel olarak ifade ettiler. Yaptıkları şeyler aslında hayatı keşfetmekti.
Gezegenler kendilerine verilen matematiksel yörüngelerde dönmüyorlardı. Aksine, gezegenler
kendi yörüngelerinde intizamlı bir şekilde döndükleri için biliminsanları matematiksel yörüngeleri
keşfediyordu. Bu keşifler doğrultusunda insan hayatını kolaylaştıracak icatlar yapılıyordu.
Yerçekimi formülleri olmadan bir uçak dizayn edilemez, ya da pisagor teoremi kullanılmadan
binalar dikilemezdi. Bunlar herkesçe bilinen matematiksel bulgular. Şimdi matematiği daha
derinden incelemek için bir kavramdan bahsedeceğim: Müzik. Evet, evet yanlış okumadınız,
matematik ve müzik. Bu iki sanat dalı arasında ne gibi bir bağlantı olabilir diye düşünmeyin.
Okumaya devam edelim, bakalım bu iki sanat arasında bir bağlantı var mı yok mu?
Pi (π) sayısının rakamlarını notalarla eşleştirerek piyanoda çalarsak nasıl bir müzik elde
edebileceğinizi hiç düşündünüz mü? Ya da sanatsal bir ürünün ortaya çıkacağını düşünüyor
musunuz? Eğer daha önce dinlemediyseniz kesinlikle dinlemenizi tavsiye ediyorum. Şu an internet
sitelerinde mevcut. Hatta yazımın geri kalanı okumayı şimdilik bırakıp internet üzerinden müziği
dinlemenizi istiyorum.
Sanırım siz de benim gibi pi sayısının büyülü ritmine kapıldınız. Peki pi(π) sayısı matematik
değil midir? Şüphesiz bir şekilde matematiksel bir ifadedir diyeceksiniz. Piyano tuşlarına rastgele
bastığımız zaman böyle bir ritim yakalayabilir miyiz? Tabi ki hayır. Rastgele sayılar oluşturup müzikal
notalara çevirdiğimiz zaman da özel bir ritim yakalayamayız. Olay matematikte çünkü. Daha
öncede bahsetmiştim zaten, matematik hayatı anlamak için bir araç. Eğer biz hayatı
matematiksel olarak yorumlayabiliyorsak, matematiği de müziksel olarak yorumlayabiliriz. Pi
sayısının müziğini anlamlı kılan aslında hayattır, hayatın müziğidir. İşte bu yüzden rastgele
girdiğimiz sayı dizilerinden anlamlı bir müzik çıkmaz. Tüm matematiksel ifadelerin müzikal bir ritmi
olduğunu düşünüyorum. Sonsuza kadar devam Euler (e) sayısı, dizin olarak kabul edilen
Fibonnaci ve Taylorserileri veya diğerler matematiksel ifadeler… İnsan ruhunu okşayan ezgileriyle, hepsinin kendine
has müzikal bir ritmi olduğunu göreceksiniz. Matematik olduktan sonra taş ile çalmaya kalksanız
bile ortaya gerçekten güzel şeyler çıkacaktır.
Bu uygulamadan yola çıkarak ilginç şeyler geliştirilebiliriz. Mesela hayatımızın müziğini
çıkarabiliriz. Nasıl mı? Herkesin hayatın önemli olarak gördüğü özel günleri vardır. Doğum günü,
okula başladığı ilk gün, lise mezuniyeti, hayatının aşkı ile tanıştığı gün, yurtdışına çıktığı ilk gün…
gibi kişiye özel tarihleri bir araya getirip bir sayı dizisi çıkarabiliriz. Ortaya sanatsal bir eser çıkar mı
bilmiyorum. Denemeye değer. Kendisini tekrar tekrar dinleten bir müzik de çıkabilir, tek seferlik
dinleyip bırakacığınız bir şey de olabilir. Nasıl yaşadığımıza göre değişecektir sonuç.
Eğer matematik sadece ev, köprü gibi alanlarda kullanılanılır diye düşünüyorsanız,
matematiğe haksızlık etmiş olursunuz. Matematiğin sadece müzik değil aynı şekilde resim,
edebiyat, tiyatro gibi sanatlarla da güçlü bağlantıları var. Hatta aşk ile ilgisinin bile olduğunu
düşünüyorum. Matematik bildiğimizden ve düşündüğümüzden çok daha fazlası…
Matematiksiz olmaz,
Matematiksiz olmasın.
Matematiksiz olmaz da zaten…",,,,
8066,YOL KENARINDAKİ ÇİÇEKLER,,"edemiyor. Ben fark ettiğimde geri dönemeyecek kadar yürümüştüm. Hikâyenin bittiğini sandım.
Sonrasının hep sıkıntılı güz günleri olduğunu, rüzgârın hep sert eseceğini, göğün üzerime devrileceğini
hatta… Kimseye söz etmedim bundan. Denemeli miydim? Hayır. Herkesin tebessümle baktığı
kalbiminse bulduğu her köşe başında ağladığı bir yolun artık geri dönülemeyecek faslındaydım.
Anlamayacaklardı. Ben kaybolmuştum ve kimse bunun korkunç bir kayboluş olduğunu anlamayacaktı.
Gece yürüyüşlerimi sıklaştırdım ben de. Karanlık oldu bir tarafım. Şehri izledim. Gördüğüm ışıkları
saydım birer birer. Kaç hikâye barındırdığını düşündüm bu koca şehrin, hep aynı yerde bunu
düşündüm. Gün döndü, gece devrildi, ben hep bunu düşündüm. Kendi hikâyeme yanaşamadım bir
türlü. Sait Faik’in deyimiyle o kadar üstü başı düzgünler, suratı ciddiler, hâli azametliler içinde
kalmıştım ki bir türlü kendi hikâyeme yanaşamıyordum. İnsan ne kadar eksilebilirdi? Ne kadar
uzaklaşabilirdi kendi kalbinden? Heveslerimizi yitirebilir miydik? Ya hislerimizi? Hislerimizi yitirmek,
bu fazla ürkütücüydü. Gün yine devrilirken bir akşam vakti birinin ayak izlerine rastladım. Benden
önce bu yollardan geçmiş birinin varlığını ilk defa o vakit düştü aklıma. -Sanki bu yolu yalnız ben
bulmuş ve kaybolanı olmuştum.- Yol kenarındaki çiçeklere götürdü beni o izler. Uzun zamandan beri
ilk defa hayret ettim. Ne kadar çok şaşırdığımı ve ne kadar az hayret ettiğimi de o zaman fark ettim.
Sonra karşıma çıkan her yol ayrımında sağa saptım. Sahiden “kaybolmanın baharı” diye bir şey vardı
ve ben tam da öyle bir zamanın içindeydim. Ne söyleyeceğimi dahi bilemediğim, sözcüklerin içimden
geçenleri anlatmaya yetmediği ve yetmeyeceği bir zamanın içinde... Kırk ikindi saymaya hevesimi
hatırladım fakat en son yirmi altıda mı yoksa yirmi yedide mi bıraktığımı anımsayamadım. Yine de
“kırk ikindi saymalıyım” (Bayazıt, 73) diye sayıkladım durdum çok zaman. Bir akşamüstü yağmurunuezberimde tuttum. Bir ıhlamur ağacının altından bakıyorum artık dünyaya. Umudun her zaman var
olduğunu, her hikâyenin bir yerlerinde muhakkak bir bahar barındırdığını ben böyle öğrendim.
Dünyanın bütün sözcüklerini önüme yığıp mümkün olan en güzel şiirle baharı anlatmak gibi pek
de makul olmayan arzular sarıyor zaman zaman içimi. En çok yol kenarındaki çiçeklerden bahsetmek
istiyorum bu şiirde, rastladığım ayak izlerinden sonra. Mavinin ve siyahın her tonunu sığdırmak
istiyorum tek bir dizeye. Gecenin de bahara dâhil olduğundan ve hatta baharın en güzel faslının
gecede olduğundan bahsetmek… Hanımeli kokusu sinsin istiyorum sonra bu şiire. Biraz da nergis…
İnsan bazen kokuları da alıp bir şiire, bir bahar şiirinin tam da üçüncü dizesine eklemek istiyor. Bir
avuç badem şekeri ile toparlanabileceğimizden, gönlün konuşmaya ihtiyacı olmadığından, bahar
akşamları denizin üzerine toplanan ve kül rengi olmakla mor olmak arasında gidip gelen o renkten,
kayalıklara oturmanın iç huzurundan, şehrin siluetine bakıp iç geçirmekten bahsetmek istiyorum uzun
uzadıya. Dediğim gibi pek de makul olmayan arzular bunlar. Hiçbir zaman tam olarak
anlatamayacağım. Eksik kalır korkusuyla bu hevesimi bir kenara bırakıp herkesin kendi baharını
bulabilmesi için dua etmeye başladığım bir vakitte rastlıyorum Selçuk Sümer Özel’e ait bu fotoğrafa.
Bildiğim bütün şiirler dilimin ucuna geliyor, hiçbirini mırıldanmıyorum. Bakıyorum sadece. Yol
kenarında bulduğum çiçekleri hatırlıyorum. Hiçbir cümleye sığdıramayacağım o an olanca büyüsüyle
karşıma dikiliyor sanki. Tüm o yolu baştan yürüyorum. Kısacık bir ânın içinde heves ediyor,
heveslerimi yitiriyor, düşüyor, kalkıyor, biraz daha yürüyor, yoruluyor, tekrar düşüyor ve nihayet
bahara rastlıyorum. Taşa, toprağa ve diri kalmış gelinciklere tekrar tekrar bakıyorum. Bilhassa
gelinciklere… Rüzgârın sert esmediği bir yerin varlığına şahit olmak ışık düşürüyor içime.
Eda Nur Küçükkahveci
KAYNAKÇA
Özel, Selçuk Sümer. Güzel Yalnızlık. 2016 (Fotoğraf)
Bayazıt, Erdem. Şiirler. İstanbul: İz Yayıncılık, 2014. Baskı.",,,,
6875,GEÇMİŞE MUM DİKTİK,,"da seviyorum geçmişi hatırlamayı. İzlediğimiz çizgi filmlerden tut da, sokakta oynadığımız
oyunlardan, bakkaldan aldığımız cipslere, cipslerden çıkan tasolara, ve o tasolardan deste
deste yaptığımız koleksiyonlara, en ince ayrıntısına kadar konuşmak istiyorum. Elimize
tutuşturulan 1 lira ile önce görevimiz olan ekmeği alır, sonra da para üstünü anne babanın
görmemesi gereken zararlı şeylere harcar, sokağın başında yer, eve gidene kadar da ekmeğin
ucunu kemirirdik. O zamanlar sanki yediğimiz şekerler daha tatlıydı, sokaklar daha güzel,
yaşıtımız olan her insan dostumuzdu. Kimseyle de sonsuza kadar küs kalmazdık. Karşılıklı
özrün çözemeyeceği kavgamız, bisiklete atlayıp gidemeyeceğimiz yer yoktu. Çocukluk işte,
dünyayı görebileceğimiz en temiz haliyle yaşadık.
Kitaba başlar başlamaz, çocukluğumda sokaktan pis pasaklı eve girdiğim günler geldi
aklıma. Okuldan eve gelip teneffüslerde koşa düşe yırttığım çorapları saklardım annemden.
Kadıncağız her gördüğünde 'sen nasıl kız çocuğusun, biraz hanım hanımcık oynasana' diye
karalar bağlardı. Sonra akşam oturup televizyon karşısında benim söküklerimi dikerdi, ben de
dizinin dibinde ödev yapardım. O zamanın anneleri bizlerden gerçekten çok çekti. Çorba
içirip cebimize kuruyemiş koymadan dışarı çıkarmazlardı, bol bol da koyarlardı ki
arkadaşlarımızla paylaşalım, dışarı çıkınca da akşam ezanından önce evde olmalıydık ki
yemek masasına ailecek oturalım. Ama yazarın da dediği gibi ""Biz o zamanlar, mevsim bahar
olduğunda mahallenin tüm çocuklarıyla birlikte kendimizi sokağa atar, karakış gelene kadar
da pek içeriye girmeden 'baaçede' oynardık."", annelerimizin de bir kulakları hep sokakta
olurdu, ağlayanın sesini tanıyabilmek için. Şimdiki gibi çocukların ellerine ver tabletleri,
telefonları oturt salona değillerdi. Derler ya çocuk oyun oynayarak gelişir, ne kadar şanslıyım
ki bizim nesli o dönem anneler bile sokaklardan toplayamadı. Bir çağırsalar bile bin
direnirdik biz, geride adam bırakmazdık. Yani Naz'ı annesi çağırır çağırmaz evinin önüne
toplanıp 'n'olur teyze 1 saat daha duralım, sizin evin yakınından ayrılmayız, birazdan hep
beraber dağılırız.' diye Naz'ın annesine ajitasyon yapmalar, söz vermeler, güven kazanmalar
ki yarın da birlikte oynayabilelim. Böyle böyle, hem iletişim yeteneğimizi geliştirdik, hem de
sosyal çevremizi 'ben de sizinle oynayabilir miyim?' ile genişlettik.
Şimdi, günümüz çocuklarını düşünüyorum da, her neslin bir sonraki nesle dediği gibi,
teknolojinin içinde büyüdüler azizim. İstedikleri her türlü oyuna, çizgi filme internetten
ulaşabildikleri için, arkadaşıyla dışarı çıkmadan kapı ziline basıp 'falanca aşağı inecek mi?'
diye bağırmak zorunda değiller. Birbirleriyle yüz yüze iletişim kurmaktansa, cep
telefonlarından 'yazışmayı' tercih ediyorlar. Sosyalleşmeye, canlı iletişim kurmaya
alışmadıklarından, içine dönük, tabiri caizse asosyal bireyler olmaya başlıyorlar. En son ne
zaman bir çocuğun attığı topun cam kırdığını duydunuz? Mahalleler iyice sessizleşmeye
başladı; ne heyecanla oyun oynayan çocuk sesleri, ne anne azarları. Büyüklerimiz de bu
sessizliğe alışmış olacaklar ki, en ufak bir çocuk bağrışması duymayagörsün, hemen camdan
çıkıp azar çekiyorlar. Azarın türü değişti anlayacağınız. Bu yüzdendir ki, artık sadece in cin
top oynuyor mahalle aralarında.
Bayram harçlıklarımı biriktirip ev alabileceğimi düşündüğüm günlerle, Ayçe
Ayyıldız'ın ""televizyon kapanırken 'İstiklal Marşı'nı 'hazır ol'da dinlediği"" günlerin aynı
heyecanda geçtiğini hissettim. Belki de 70'lerde çocuk olanlar da 90'ların çocuklarını asosyal
olarak görüyorlardır kim bilir? Öyle ya da böyle, çocukluğumu doya doya yaşayabildiğimiçin dünyanın en şanslı insanlarındanım. Şu an bile biri 'saklambaç oynayan elime mum
diksin' dese, ona doğru koşup ebe olmamak için yarışırım. Biz O Zamanlar Baaçede
Oynardık, şimdilerde ne bağ kaldı ne bahçe...
Kaynakça
Ayyıldız, Ayçe. Biz O Zamanlar Baaçede Oynardık. Doğan Kitap, 2016.",,,,
4880,"Ündeşer ""1",,"21302345
Ödev-3
TURK 102-067
Tuğba Kara
İnsanlığa Karşı Saldırı
Kara Gün filmi ya da orijinal adıyla “Patriots Day”, Boston Maratonu bombalı saldırısını
konu alıyor. Mark Wahlberg’ün baş rolünü üstlendiği bu yapıt, terörizmin ne kadar kötü olduğunu
ve aynı zamanda da onun birleştirici bir etkisinin olduğunu gösteriyor. Filmde Mark Wahlberg,
Boston maratonu saldırısında görev yapan yüksek rütbeli(çavuş) bir polisi canlandırıyor. Kara Gün
filmi, bombalar patlamadan önce patlama sırasında ağır yara alan insanların yaşamlarını ve
patlamalar sonrasında olan yaşantılarını gösteriyor.
Filmde asıl gösterilmek istenen nokta Boston şehri halkının bu bombalara verdiği asıl tepki.
Benim dikkatimi çeken asıl nokta da bu. Çünkü bombalı saldırı ardından, Boston polisi derin bir
araştırma yaparak patlamaların nedenini anlıyor. Patlamarın kimin ve ne için yapıldıklarını
öğrenmelerinin ardından Boston halkı Boston polisine büyük yardımlar yapıyor ve suçluların
bulunmasında büyük bir rol oynuyor. Bu filmin hikayesi gerçek olduğu için ve ben de şahsen
yaşadığım ve gördüğüm için çıkarılması gereken dersi anlıyorum. Bu ders bu tip terör olaylarına
karşı bilinç kazanmak. Son zamanlarda fazlasıyla artan terör olayları gerçekten büyük ulusları
yerlerinden oynatıyor. Başta Pakistan, Fransa, Belçika, Almanya ve ülkemiz Türkiye olmak üzere
bu olayları fazlasıyla yaşadı. Bütün olan bombalı veya bombasız, makinalı tüfekli veya makinalı
tüfeksiz olaylarda ne yazık ki, olay sonrası bile halk bilinçlendirme çalışmaları veya çoğu zamanÜndeşer ""2
sokağa çıkma yasakları ilan edilmedi. Boston maratonu patlamalarında her ne kadar ölü sayısı fazla
olmamasına rağmen Amerikan hükümeti bombalı saldırıdan bir gün sonra sokakları kapattı ve
halkın sokağa çıkmasına engelleyerek suçluların çok kısa bir sürede bulunması sağladı. Yine ne
yazık ki ülkemizde patlamaların sayısı inanılmaz bir derecede artmış bulunuyor. Geçtiğimiz sene
ülkemizde neredeyse her iki ayda bir patlama veya terör saldırısı gerçekleşti. Çok sayıda saldırı
olmasına rağmen, bir veya iki saldırı dışında saldırganların eşkalleri halka duyurulmadı ve daha da
kötüsü saldırılardan en fazla yaklaşık bir hafta sonra saldırılar unutuldu. Bunun bizim ülkemiz için
bir utanç kaynağı veya boşvermişlik olduğunu söylemek istemiyorum ancak ne yazık ki ülkemizin
durumu bundan ibaret.
Bu filmde bir başka anlatılmak istenen nokta ise terörün affetmediği. Filmde Boston
maratonunda bebekler, küçük çocuklar ve yetişkin insanlar yaralanıyor ve hayatını kaybediyor.
Filmde ve gerçek patlamalarda bir polis memurunun küçük hayatını kaybetmiş bir çocuğun başında
bütün gün boyunca ayakta beklemesi, terörün affetmediği ama bizim teröre karşı ayakta durmamız
gerektiğini gösteriyor bence. Aynı zamanda polis kuvvetlerinin ne kadar önemli olduklarını
yansıtıyor Kara Gün filmi. Sabah akşam, uyumadan polisin halkı korumayı görev edinmesinin ve
bu görev için kendi hayatlarını ortaya koymalarının filmde çok güzel yansıtılmış olması benim
polislere olan sevgimi arttırdı. Aynı zamanda teröre karşı birlik olmamızı bir kez daha hatırlattı.
Kara Gün filmi de saldırıda yaralanan ve hayatını kaybedenler anısına çekilmiş bir film
olması sebebiyle beni ayrıca yaraladı. Çünkü ülkemiz içinde olan terör saldırıları üstüne hiçbir film
yapılmadı ve daha da kötüsü onlara adanan kısa belgeseller bile yapılmadı ve yine ne yazık ki bir
hafta sonra onlarda unutuldu. Amerikan halkının bu gibi olaylara olan korkusu haklı veya haksız bir
konumu bilinmez ancak onların bu tür konulara daha duyarlı olduklarını gösterir. Amerikan
topraklarında olan terör saldırıları, 11 Eylül saldırısı, Sandy Hook ilkokulu saldırı ve BostonÜndeşer ""3
maratonu saldırısı gibi terör saldırılarını konu alan kısa filmler, eğitimler, filmler ve belgeseller
yapıldı. Bu saldırıları konu alan sinema filmlerini izlemek her ne kadar ücretli olsa da, geri kalan
kısa filmler, eğitimler ve belgeseller halk için ücretsiz yapılmış ve paylaşılmıştır. Kara Gün filmi de
bu yapılan filmlere bir örnek. Bu tip filmleri izlemek Amerikan halkı üzerinde iki tip etki
yaratmakta. Birinci etki, ne yazık ki İslam dinine nefret ve ikinci etki de bilinç kazandırmak. Bu
etkilerin hangilerinin iyi ve hangilerinin kötü olduğu da tartışılır. Ancak bence bu film gayet güzel
bir şekilde, Boston maratonu patlamalarında hayatını kaybeden insanların onuruna yakışır bir
derecede yapılmış.
Keşke bu tip terör saldırıları hiç olmasa, bu tip filmler, belgeseller, eğitimler hiç verilmese
yada bu tip terör saldırıları unutulmasa ve insanlar olarak hepimiz bu kısa hayatlarımızı barış içinde
ve hep birlikte sürdürebilsek. Aynı, İngiliz müzisyen ve söz yazarı John Lennon’ın Imagine yani
Hayal Et şarkısında dediği gibi “Hayal etsek tüm insanların, Huzur içinde yaşadığını”.",,,,
4624,Nil Eren,,"Melih Ergen’in yeni eseri ‘Varuna’nın Bin Gözü’ oldukça zor
takip edilebilen bir eser. Birinci bölümü boğulmadan geçebilme
şansına erişmişseniz eğer ikinci bölüm biraz daha az acımasızca
hırpalıyor sizi. Bir ara yazarın kitabı okunsun diye yazmadığını
bile düşünebilirsiniz. Zaten yazar birinci bölümün sağ üst
köşesine Maurice Blanchot’un sözlerini iliştirmiş korkmamanız
için. ‘Okunsun diye yazılan her şey anlamsızdır.’ diye uyarıyor
sizi pradoksun filozofu Maurice Blanchot birinci bölümün sağ
üst köşesinden. Bir ara acaba yanlış mı yaptım bu kitabı
seçmekle demekten kendimi alamıyorum. Sonra kapılıyor zihnim bu hiç karşılaşmadığım, bir tür beyin
jimnastiğine benzeyen anlatım biçimine.
Bir kentten bahis ediyor yazar, gölgesi bir karabasan gibi üstüne çöken bir gökdelenin inşa edildiği,
insanlarının hayatlarını heyula gibi yaşadığı bir kent . Gölgesinin bile insanların kendileri olmalarını
engellediği bir gökdelen bu ve insanlar hep başkası kılığında kentte rüyada dolaşır gibi
dolaşıyorlar .Yazar bunun nedenini gökdelenin kentin tek ve mutlak aklı omasına bağlıyor. Tek
doğru, tek kural, tek buyruk... ‘Babil Kulesi’nden esinlenerek inşa edilen gökdelen...’ diyince yazar,
kafamda şekillenmeye başlıyor bu gökdelenin gölgesinin bile neden kentteki insanları çıldırttığı.
Böyle olmamış mıydı, yaklaşık 2500 yıl önce, Babil’in ünlü kulesini inşa ederlerken de zaten. O
zaman da insanlar çıldırmıştı. Kule onları da çıldırtmıştı. İşte 2500 yıl sonra yine Tanrının göğüne
yeni bir yapma Tanrı yerleştiriyorduk yine. Yalnız kendine inananları koruyan , hep kendine
benzeyen insanlar üreten, kendi doğrusu tek doğru olan bir bilinç ‘Gerçekten kimim ben?’
sorusunu sordurtmayan ya da sormamak için bizim yarattığımız bir gerçeklik, bir bilinç.
Çalışmanın, bir işi olmanın zorunlu olduğu; delirmek demenin çalışma isteğini yitirmek demek
olduğu; bütün hayatların ‘tek tip’ kılınmaya çalışıldığı, her şeyin en büyüğünü yapmak istemenin
takıntı olduğu ve bunun dışında bir gerçek tanımayan bir bilinç. Teknolojinin insanları birbirinden
ayıran, hayattan bezdiren, zihinleri durmadan meşgul ettirerek kendilerini bulmalarını engelleyen
karanlık gölgesi zifiri karanlığı çöktürmüştü kentin üzerine. İşte sadece bize yol gösterecek tek
Varuna kalmıştı.
Bu, Hint mitolojisine göre, sadece akşamları gözleri olan yıldızlarla görebilen Tanrı, her yaptığımızı biliyor,
görebiliyordu. ‘Kimim ben?’ sorusuna ancak Varuna’nın gözleriyle bakabilirsek kendimize cevap
bulabilirdik ve bu sorunun cevabı bizi tek kurtarabilecek şeydi bu karabasan gibi rüyadan.
Yazar bu soruya cevap bulmak için bence romanı adeta okuyucu ile birlikte yazıyor. Her sayfadaki bazen
birkaç cümleyi içinde barındıran parantezlerle romanı okuyucu, kahraman ve yazarla etkileşimli bir
bilgisayar oyununa dönüştürüyor. Kitabın son bölümümde de okuyucunun, yazarın ve kahramanın
aslında aynı kişi olduğunu kanıtlamaya çalışıyor.Romanda birçok paradoks var. Bunladan biri de Varuna’nın anlayışına sahip olsak bile aradığımız huzuru
bulamayacağımız. Yazar romanın bu amaçla son bölümlerinden birine bir aşk hikayesi sığdırmayı da
başarıyor okuyucuyu memnun etmek için. Çünkü aşk her okurun beklediği bir tema romanda yazara
göre. Kanıtlamaya çalışıyor kurtuluşun olmadığını. İlk önce bilindik bir aşk hikayesi: Onunla aynı işte
çalışan arkadaşının tanıştırdığı bir kadınla tanışıyor ve sonra karısı ve çocuğunun annesi oluyor bu kadın.
Varlığını reddettiğine kendini inandırdığı Tanrı bu sefer de karısının kılığında eziyet etmeye başlıyor
kendisine. Kadının yaratma gücüne takılıyor kafası. ‘Yaratan ben olmalıydım.’ diye kederleniyor bu defa
da.Mahmut sonunda bu bölümde dünyada hiçbir zaman huzurun bulunamayacağını en açık biçimde
okuyucuyla paylaşıyor. Dağların, ovaların üzerinden uçarak Varuna’nın yani bir Tanrının gördüğü gibi
görebilse bile evreni aşağıdaki uçamayan, kan ter içinde zamanla boğuşan insanların
kederlerinin onu huzurundan edeceğini söylüyor ısrarla.
Roman birçok sorunun beni avlamak için beklediği derin bir orman gibi ve zamanla tekrar tekrar
okunduğunda birçok yeni kavram ile boğuşturacak beni. Şimdilik bende çağrıştırdıkları bunlar. Kafama
neden Gökdelen’in zamanı üçe ayırdığı ve Gökdelen’den gelen çan seslerinin anı birdenbire değiştirdiği
sorusu takıldı uzun süre ama bunun cevabını henüz bulabilmiş değilim. Zaten yazarın istediğinin de bu
olduğunu artık tahmin edebiliyorum. Siz de ikinci bölümü geçebilirseniz eğer yazarın okurunu zorlamayı
sevdiğini anlayabilirsiniz. Her bölümde hâlâ okumaya devam edip etmediğimi kontrol ediyor parantez
içindeki yorumlarıyla.
Romanı okurken sanki kitabı beraber yazıyordum yazarla. Benimle konuşuyor, ne düşünebileceğimi
hesaplıyor ve ona göre birkaç alternatif sunuyordu bana ve bazen her alternatifi de hayata geçiriyordu.
Melih Ergen’in kitabı bir tür bağımlılık yaratıyor bu daha önceden görmediğim yazı türüne. Sanki benim
ne düşündüğüm şekillendiriyor romanı ve sonunda kendisi de inandırmaya çalışıyor: kahramanın,
okuyucunun ve yazarın aynı kişi olduğuna beni. Kitap okunması zor, bazen bir paragraf sürebilen
cümleler ile dolu ve karmaşık bir biçimde yazılmış fakat beynimi tuhaf bir biçimde çalıştırdığını
hissettim okurken ve Melih Egen’i en sevdiğim yazarlar listesine ekliyorum bu kitabı bitirdikten sonra.
Kaynakça: VARUNA’NIN BİN GÖZÜ
Melih Ergen
Yapı Kredi Yayınları, 2016
Resim: Babil Kulesi
Pieter Brueghel (baba) 1563 Viyana Sanat Tarihi Müzesi, Viyana.",,,,
5398,Busenaz Kerimgil,,"Basitlik Üzerine Yürüyüş
“Ancak basit insanların basit hayatları olur”. Bu cümleyi ilk defa bir sosyal medya
platformunda duydum. Duyar duymaz uzun bir sorgulama sürecine girdim. Basit insan
kulağıma bir hakaret gibi geliyordu, gün geçtikçe bu konu kafamı daha da kurcalamaya
başladı. Geçen cuma akşamı da yürüyüşe çıktığımda bu konu döndü durdu aklımda. Basitlik
ne ifade etmeliydi benim için. Sabah kalkıp işine giden, akşam saat altıda işten dönen,
ailesiyle vakit geçirmeyi seven, pazar günleri geç kalkıp bir yandan çay içerken bir yandan
balkonda gazetesini okuyan, huzurla dolu bir insan basit mi oluyordu şimdi?
Normal bir hayata sahip olmak yanında basitliği de mi getiriyordu?
Kendimi düşündüğümde, hayatım boyunca en ufak hareketimden bile eleştirilen biriydim.
Sabah gözümü açtığımdan, akşam yatana kadar ailem üstüme titrerdi. Her hareketimi
kusursuzlaştırmaya çalışırlardı. Bana nasıl düzgün çatal tutacağımdan, dolabın kapağını
açtıktan sonra kapatacağımdan, masamın üstünde hiçbir şey olmaması gerektiğine kadar
uyarılırdım. Ne kendime ait bir odam vardı ne de bir köşem. Yaratıcılığımı yansıtabileceğim
her şey yasaktı. Ne duvarıma resim asabiliyordum ne de masamın üstüne süs eşyalar
koyabiliyordum. O zamanlar hiç itiraz bile etmeden robot gibi yaşamayı seçtim. Ailem bana
nasıl daha düzgün bir birey olmam konusunda nutuk çekmeyi asla bırakmadı. Böyle böyle,
yavaş yavaş unuttum kendi aklımı kullanmayı; daha çok eylemlerimin doğru mu yanlış mı
olduğunu sorgulamaya başladım. Özgürlük kapılarını kapattım kendime. Ailem beni düzgün
ve akıllı biri yapmaya çalışırken; kendini kısıtlayan, cesareti olmayan, aşağılık kompleksi olan
birine dönüştürmüştü. Ailemin beni kapana sıkıştırdığı bu hayatta bir çıkış yolu aramaya bile
yeltenmeyen biri olarak bu basit hayatı hak etmiştim.
Cuma günü çıktığım yürüyüşümde düşüncelere dalarak uzunca bir süre yürümüşüm.
Bu süre boyunca anladım ki basitlik bir nevi monotonluktu. Yani başta da söylediğim gibi
belki aynı günü tekrar tekrar yaşayan huzurlu bir insan, bir kere geldiği bu hayatına dair
hiçbir şey yapmıyordu. Ne kadar ömrü kaldığını bile bilmediği bu hayatta kim sadece evinde
oturmayı ya da ömrü boyunca aynı şehirde yaşamayı seçerdi? Bu yüzden cesareti olmayan,
yeni şeyler denemek istemeyen, kendi sınırları içinde hapsolmuş insanlar ya da benim gibi
daha potansiyellerinin farkında bile olmayanlar dümdüz bir hayat yaşıyorlardı. Kendi
kafalarında kurdukları kurallara yenik düşüyorlardı. Adım atmaya korkuyorlardı ya da
nereden başlayacaklarını bile bilmiyorlardı.
Ben de umudu hep başkalarında aradım, etrafımı eğlenceli insanlarla doldurursam
hayata dair hissettiğim bu boşluk biraz azalır diye düşündüm. Birilerinin beni sıkıştığım
kayalıklardan kurtarmasını ve bu sıkıcı hayatıma bir hareket getirmesini bekledim. Ama kimse
beni kurtarmadı. Belki de bu benim şansımdı. Herkes eğlenceli bir hayat yaşayacak değildi ya,
bazılarımız ise izlemeye gelmişti. Saçlar dedim içimden, doğru ya öyle bir şiir vardı. Ne zaman
karşılaşsam karnıma ağrılar sokan, pek de okuyamadığım dört dize. “Kovalanan anıların
iğnesinde fışkıran zehir, geceleri ağırlaştıran endişe, hareket edememe olduğun yeremıhlanıp kalma, bütün bunlarla tarandı saçlarım” Benim de bütün bunlarla tarandı saçlarım
bazen ne yerimden kalkabildim ne de pişmanlığımı azaltabildim.
Yürüyüşümün sonuna doğru, eve yaklaşırken ailemin küçüklüğümden beri yaptığı
eleştiriler kafamda dönüp durdu.” Çok neşeli davranma seni şapşal sanırlar, çok suskun olma
kimse seni umursamaz, aşırı kilo alma erkek arkadaşın olmaz, derslerinde başarılı ol kimsenin
gözünde itibarın olmaz” Biri de çıkıp demedi ki bu kızı neden kalıplara sokuyorsunuz,
bırakınız kendi hayatını kendi çizsin. Tek bir cümlelerine dahi tahammülüm kalmamıştı.
Bunları düşündükçe elimdeki telefonu daha da sıktım, avuç içlerim terlemişti, her an bir alev
topu gibi patlayabilirdim. Aileme ve de en çok kendime kızgındım. Bu cümleler hayatımı ele
geçirmişti ki hep fark edilmeyen ve sessiz, işinde gücünde bir olmayı seçmiştim. Kiminle
konuşsam sanki onlar da beni ailem gibi eleştirecek sanmıştım. Kendi kabuğumda mutlu
olduğumu sanırken hayatımın akışını durağanlaştırdım. Çevremdekiler de birer birer uzaklaştı
benden. Yürüyüşüm bitmişti, tam evin kapısından girerken kararımı vermiştim. Ben de
“basit” diye tanımlanan sınıfın içindeydim ama en azından fark etmiştim ve bunu değiştirmek
için elimden gelenin en iyisini yapmaya hazırdım.
Kaynakça:
Ahıska, Meltem, Yad 1. İstanbul: Metis Yayıncılık, 1. Basım, 2020",,,,
8123,KOSE 1,,"21302574 SECTION:001
TÜRKÇE DERSİ
BAŞAK BERNA CORDAN
02.07.2015
MASUMDUK ÇÜNKÜ ÇOCUKTUK
Ayfer Tunç’un Taş-Kâğıt-Makas adlı eseri 4 farklı öyküden oluşsa da her öyküde anlatılan
temalar birbirine çok yakın. Bu temalar genel olarak yalnızlık, hayatın anlamsızlığı, umutsuzluk,
hayatın gerçeği ve mutsuzluk gibi kavramlardır. Kitap günlük hayatta yaşanmış ya da yaşanabilecek
olayları konu almış, bu da benim kitabı büyük bir keyifle okumamı sağladı. Okurken çoğunlukla
hüzünlendim. Bunun yanı sıra birçok yerde de kendime ders çıkardım. Kitabı bana okutturan ve
içeriğini merak ettiren neden ise kitabın bana çocukluğumu hatırlatan ismiydi.
Taş-Kâğıt-Makas… Yeni neslin oynarken zevk almadığı, belki de bilmediği, oyuncaksız
çocukların geçmişte kalmış oyunu. İki kişinin hiçbir araç gerektirmeden sadece ellerini kullanarak
birbirini yenmeye çalıştığı en basit eğlencelerden biri. Parmaklarını birleştirir dümdüz uzatırsın adı
kâğıt olur. Parmaklarını kapatır yumruk yaparsın adı taş olur. İki parmağın makas gibi açılır kapanır.
Makas kâğıdı keser, kâğıt taşı sarar, taş makası kırar. Şimdiki çocuklar bilmez bu oyunun zevkini,
oyuncak ya da elektronik aletleri olmayan çocuklardı bu oyunla eğlenebilenler. Çok eski değil, benim
çocukluğumda da oynanırdı. O yüzden kitabın ismini ilk okuduğumda anılarım canlandı, hüzünlendim.
Çocukluk yılları kimilerinin en güzel yıllarıdır, benim de öyle. O kadar saf, o kadar masum ve o kadar
içtendi ki her şey. Hayat çok daha kolay gelirdi. Düşerdik, dizimizi yaralardık. Ağlama sebebimiz bu
olurdu. Oyuna almadı diye kızardık, küserdik arkadaşlarımıza. Ama tabii ki sonra barışırdık, hiçbir şey
olmamış gibi gülüp oynamaya devam ederdik. Büyüyünce anladık hayatın canımızı acıttığında üzerine
merhem süremediğimizi. Ağlayınca geçmediğini, annemize hayatı şikâyet edemediğimizi hatta günün
birinde ağlayarak koşup sarılabileceğimiz annemizin bile olmayacağını anladık yaş ilerledikçe. Ölüm,
yalnızlık ve ayrılık gibi kavramların hayatın gerçekleri olduğunu canımız yana yana öğrendik. Ama
masum çocuklardık biz. Sokaklarda oyunlar oynayan, orada samimiyeti görmüş, annelerimizin sanki
hepimiz kendi çocuklarıymışız gibi davrandığı, boğazımızdan geçecek her şeyi birbirimizle paylaşan
çocuklardık. En büyük eğlencesi taş-kâğıt-makas oynamak olan çocuktan kimseye zarar gelmezdi. Bu
çocuklar birçok şeyin değerini ve kıymetini daha iyi bilirlerdi.
Peki, ya şimdi? Aile olmayı, arkadaşlık ilişkilerini, düşe kalka büyümeyi ve arkadaşlarıyla
tartışmalarının yeni bir oyun oynana kadar süreceğini sokaklarda öğrenmiş çocuklar gitti, onların
yerine insanlarla değil elektronik aletlerle bir bağ kuran, kapalı ortamlarda hapsolmuş ve daha
duygusuz bir nesil geldi. Bizim avuçlarımızda bilyelerimiz vardı mahallede toplanıp yarışmalar
düzenlediğimiz, onlarınsa ellerinde bilgisayarları var çeşitli oyunlar oynayabildikleri. Peki hangisi daha
iyi? Bilyeleri ellerinde hissederek o heyecanı yaşamak mı yoksa parmak uçlarınla klavyenin tuşlarına
dokunarak oyun oynamak mı? Şimdiki neslin gerçekten çocukluklarını yaşadıklarına inanmıyorum.
Oyun oynarken, koşarken düşüp dizini kanatmanın tadına hiç bakmamış çocuklar nasıl deneyimlere
sahip olabilirler ki? Teknoloji çocukların bile hayatına bu kadar işlemişken yazarın bu öyküsündeKOSE 2
bahsettiği yalnızlıkların bir sebebi de bu olamaz mı? Yüz yüze iletişimin bile çok azaldığı bu dönemde,
çocukların arkadaş çevresi ne kadar az ne kadar kısıtlı. İnsan ilişkilerinde zayıf olan bireyler yetişiyor.
Birçok insan kabul etmiyor ancak o basit ve eski moda olarak görülen oyunlar çocukları bir araya
getiriyor ve bir şeyler öğretiyor.
Çocuklar masumdur. Hiçbir şey bilmeden dünyaya gözlerini açarlar ve hayata dair her şeyi
gözlemleyerek ve yaşayarak öğrenirler. Saflığı, iyi niyeti simgelemek için ‘Çay içen insandan zarar
gelmez’ derler. Taş-kâğıt-makas oynayan çocuklar da zarar vermek nedir bilmezler.",,,,
8157,Emre Karşıdağ,,"Çocukluğum pavyonlarda geçti dersem eminim pek çok kişi tarafından yanlış
anlaşılacaktır. Peki ya hastanelerde geçti desem? Sanırım biraz daha iyi ama hâlâ
açıklanmaya muhtaç. Öyleyse hayat hikâyemi biraz başa sarayım. Birkaç sene önce dünyaya
geldim, hatta geldik! Bir de ikizim var çünkü, gerçi şu an kendisinden bahsedecek cesarete
sahip değilim. Kısacası 4 kişiydik: ben, ikizim ve ikişer doktor. Babam Bakırköy’de annem
ise Kartal’da çalışırdı. Malumunuz Kartal’a gitmek bir çocuk için çok heyecan verici
olmayacak, hafta sonları babam nöbet tutmuş oluyorsa sabah onu almaya gider, bizimkiler
kafeteryada atıştırırken ben de hastaneyi dolaşırdım. Pavyon dediğime de bakmayın,
hastanenin ayrı ayrı poliklinikleriydi pavyonlardan kastım.
Bakırköy Ruh Sağlığı ve Sinir Hastalıkları Hastanesi veya amiyane tabirle “Bakırköy”
bir hastanenin kurulabileceği en güzel yere kurulmuştu. Vaktizamanında bir kışla olarak inşa
edilmiş. Şimdileri postal altında çiğnendiği her günün acısını gerek hastalarını gerek
hekimlerini hapsederek çıkarıyor. Geride ise bazen oğlunu bekleyen bir baba, bazen de
babasını bekleyen bir evlat bırakıyor.
Bu bekleyiş kimi zaman çok şey öğretmiştir insana. Kışladan dönme bir eğitim kurumu
daha! Ben nasibimi usulca beklemeyi öğrenerek aldım. Evvela nöbet gecesinin geçmesini
beklerdim, sonra hastaneye giderken sıkışan trafiğin dinmesini. Öyle hastaneye varmakla da
bitmezdi süregelen bekleyiş. İtinayla babamın çalışma arkadaşlarına veda etmesini de
beklerdim ve annemin ilk ona sarılmasını... En sonunda, sıra bana geldiğinde bekleyişim
biterdi benim, ertesi hafta devam edecek şekilde. Hafta sonu tatili asıl nöbet devrinden sonra
başlardı bizim evde. Oradan belki bir öğle yemeği yemeye gider ya da eve döner bir film
izlerdik. Huzura en çok cumartesi öğleden sonraları inanırdım, kaygıyı ise cuma gecelerinden
öğrendiğimi söyleyebilirim. Her şeye rağmen cumanın ayrılığı kıymetli kılardı ertesi günün
kavuşmalarını. Hayatta güzel pek çok şeyi elde etmek için ufak bedeller ödememiz
gerektiğini düşünmüşümdür. Bana kalırsa cumartesi günlerini er geç bu hülyanın biteceği
gerçeğiyle yüzleşerek kazanmıştım. Babama gelince, o sanırım ertesi cumanın çilesini kaporaederek ulaşmıştı cumartesi sefasına. Bu ödünleşme bitmezdi, her gün ağardığında bir hanenin
bekleyişi biter onu takiben bir başkasının hesaplaşması başlardı. Ta ki 7 günlük döngü başa
sarana kadar. Oysa koğuşta... Koğuştakiler takviye edilmeden devam ederdi yatmaya,
hekimler her sabah saflarını tazelerken. Ordugâhın lağvedilmiş olması sizleri yanıltmasın, bir
askeriye hayaleti dolaşır hâlâ Bakırköy’de. Her önlük en az mavzer kadar ağır çeker,
stetoskoplar palaska gibi kıvrılır boyunlarda...
Bakırköy’ün simgesi Düşünen Adam heykelini duymuşsunuzdur. Aslen Rodin’a ait o
şaheserin niye burada bir kopyasının bulunduğunu bir türlü aklım almamıştı ilk gördüğümde.
Sonraları, hastaneye uğrayarak geçirdiğim ardıl yıllar içerisinde bolca üzerine düşme fırsatı
yakaladım. “Zamanında başhekimin arzusu üzerine yapımına başlanmış, heykeli yapması için
tutulan heykeltıraş bir süre sonra işi bırakınca Bakırköy’de yatan eski bir subay tarafından
tamamlanmış...” Lafügüzaf! Hastanenin müzesini gezen turistlere söylenilebilecek türden
yalanlar bunlar. Eminim artık niye yapıldığından heykelin.
Bilmeyen kaldı mı Düşünen Adam’ın Bakırköy’de yitip giden fikirlerin,
yaşanmışlıkların ve duyguların mozolesi olduğunu? Çocuk başıma bile anlamıştım farklı
emellere hizmet ettiğini bu heykelin. Üstelik bir tek buraya mahsus değil ki bu kıyım.
Bakırköy yalnız kaybettiklerini anma inceliğini göstermiş o kadar. Rodin’ın memleketlisi
Paul Valéry de benimle aynı duyarlılığı paylaşmış olacak, kalemine sarılmış bu vahşet
üzerine. Bir doktorla sohbetini konu alan Sabit Fikir adlı eserinde “Romanlara tahammülüm
yoktur... Yirmi yıldır benim icra ettiğim mesleği yapan birinin roman okuyabileceğine
inanıyor musunuz... Benim yaptığım şey varoluşların, iç dünyaların ve öykülerin içinden
geçmekten başka bir şey değil...” (51) sözleriyle konuşturmuş doktoru, ki adı geçen doktorun
bir psikiyatr olduğunu dillendirmeye gerek bile duymuyorum. İnsanın yaptığı işin ne kadar
yıkıcı olduğunu anlamanın bir ölçütünü arasaydım eğer mesai sonrası kaç sayfa kitap
okuduğunu sorma yoluna giderdim. Ve üzülerek itiraf etmeliyim ki ayrılık günü geldiğinde
evimizden tek bir okunmuş kitap kalmayacak bana yadigâr. Belki birkaç tıbbi dergi veya
gazete...
Hikâyenin sonunu merak edenler için yaklaşık 8 yıldır eski sıklıkla uğramıyorum
Bakırköy’e. O veya bu sebepten, hayat en nihayetinde beni de değiştirdi. Bir tek geçenlerde
tekrar gitme şansı yakaladım. Malum heykelin önünden geçerken bir kez daha daldım
düşüncelere. Uzun bir tefekkürün ardından gözlerimi semadan alıp tekrar önüme diktiğimde
Düşünen Adam belirmiyordu artık karşımda. Çünkü bir toplu mezarlığa bakıyordum.KAYNAKÇA
Valéry, Paul. Sabit Fikir. Çev. Hanife Güven. İstanbul: Yapı Kredi Yayınları, 2022.
Baskı.
Karşıdağ, Çağatay. Karlar Altında Düşünen Adam. 3 Ocak 2022. Çağatay Karşıdağ’ın
arşivinden.",,,,
4869,Cihangir Mercan,,"Yaşamımızı kaliteli bir biçimde sürdürmemiz için beş duyu organımızın da ayrı
bir önemi vardır. Bu duyu organlarından biri bile çalışmazsa insanın sosyal hayata
katılımı zorlaşır ve bir noktada toplumdan geri kalır. Yine de hangi duyu organının
daha önemli olduğunu sormak istiyorum. Görme ve işitmenin iletişim kurmamızda
oldukça büyük yeri var. Peki dokunma duyumuzun önemi ne kadardır? Bence en az
görme ve işitme kadar önemlidir. Çünkü dokunma duygularımızı en çabuk harekete
geçiren duyu organımız. Dokunduğunu hissedemeyen bir insanın duygularının
harekete geçmesi noksandır ve duygusuz bir insan toplum için çok tehlikelidir. Zülfü
Livaneli’nin Kardeşimin Hikayesi kitabında Ahmet karakterini bu bağlamda
düşünebiliriz.
Dokunma, insanı etrafıyla ilgili bir şeyler hissetmeye iter. Bazen hislerimiz
hayatta doğru kararlar vermemiz için bize en çok yol gösteren şeylerdir.
Gördüklerimiz ve işittiklerimiz çoğu zaman bir manipülasyonun eseri olabilir. Ancak
hissetmek öyle değildir. Hissetmek dışardan bir kişinin, varlığın, olayın müdahale
edebileceği bir eylem değildir. His içten gelir. Daha alegorik bir açıklama belki bu
durumu anlamamızı kolaylaştırır. Hissetmek kalpten gelir. Kalp beyinden bile dürüst
bir organdır. Kalbimizde hissettiğimiz birçok şey boşa çıkmaz. Ancak dokunma
duyumuz tahrip olmuşken nasıl olur da kalbimize ulaşabiliriz? Bunu açıklamak zor.
Kalple bağlantısını kaybetmiş bir insanın başka insanlarla ilişkileri ne kadar sağlıklı
olur. Bence bu bağlamda, Ahmet Bey kendini bir köyde bir eve kapatırken aslında
erdemli bir karar almış.Cihangir Mercan
Dokunma duyusu, insanı aynı zamanda etrafındaki tehlikelere dair uyarır.
Dokunma duyusu acıyı beyne ileterek insanın kendini korumasını sağlar. Acı
deneyimler beyin tarafından algılandıktan sonra bence kalbe de etki eder. Bu etki
kişilerin karakterlerini belirleyecek kadar güçlüdür. Eğer bir acıyı layığı ile
yaşamazsanız kişisel gelişiminizde eksiklikler olur, diye düşünüyorum. çünkü acılar
insana dünyanın işleyişini öğretir, adalet kavramının önemini fark ettirir ve kişinin
kendini gerçekleştirmesi için motive eder. Acı bazen mutluluklardan daha iyi bir
öğretmendir. Bu öğretmenin size ulaşma kanalı geri dönülmeyecek biçimde tahrip
olunca kendinizi boşlukta hissetmez misiniz? Ben olsam hissederim.
Bu konuyla ilgili daha önce Sleep Tight diye bir film izlemiştim. Dokunma
duyusunu kaybeden insanların bir şeyleri hissedememeleri onları bir noktada hayata
karşı öfkeli hale getiriyor. Çünkü hissedememek onlarda hayatı tam anlamıyla
yaşayamadıkları hissiyatı uyandırıyor. Böyle bir durumda insanın öfkelenmesi çok
normaldir. Öfkesini etrafındaki insanlardan çıkarması hatta onlara zarar vermesi
bence kaçınılmazdır. Hissetmekten aciz olan insanların empati ya da acıma duyguları
oluşamaz. Bu noktada dokunma duyusuna sahip olmayan insanların toplum için
durdurulamaz canavarlara dönüşmeyeceklerinin bir garantisi yoktur. Onlarla birlikte
yaşamanın tehlikeli olduğunu bile düşünüyorum. Acıyı bilmeyen bir insanın
karşısındakine acı verirken sınır tanımasını beklemek aptallık olur.
Sonuç olarak bu kitaptan sağlıklı bir insan psikolojisinin çevresini ne kadar
kaliteli algıladığıyla doğru orantılı olduğu mesajını aldım. Dokunma duyusunun da buCihangir Mercan
noktada çok önemli olduğunu düşünüyorum. İnsanın çevresinde olan bitenleri
dokunarak kalbine ulaştırmadığı sürece yüreğinin karardığına inanıyorum. Bu
karanlık, kişinin maneviyatını; empati ve acıma duygularından yoksun bırakarak çok
fazla etkiliyor. Kimsenin hissedemediği bir hayatı yaşamamasını diliyorum,
Kardeşimin Hikayesi eseri bende böyle bir dilek uyandırdı. İnsanların birazcık bile
dünyayla ilişkisi kesilirse bunun sadece o bireyi değil toplumun tamamını bir şekilde
kötü etkileyeceğine inanıyorum. Duyuları zarar görmüş insanlara bunun bilincinde
olarak daha çok yardımcı olmalıyız diye düşünüyorum. Onların hayatı deneyimlerken
yaşadıkları eksikliğin öfkeye dönüşmemesinin hepimiz için kilit bir nokta olduğuna
inanıyorum.",,,,
6349,Tolga Çatalpınar,,"Bu ölümlü dünyada sahip olabileceğiniz en yüce şey yoldur. Asırlardır şairler, yazarlar,
düşünürler yolda olmanın, yolcu olmanın önemini ve güzelliğini boşuna vurgulamamışlardır. Ferhat
ile Şirin, Kerem ile Aslı kavuşamadılarsa da sonsuz aşkı yaşamış, bitmeyen bir yolda yürümüşlerdir.
Stephen Hawking kendini, ulaşamayacağını bildiği halde, evrende ulaşmaya çalışmaya layık gördüğü
en kutsal şeyi, “Her Şeyin Teorisi”ni bulmaya adadıysa ve bu onu ölümsüz yaptıysa bu bir tesadüf
değildir. Yılmaz Ekinci’nin de belirttiği gibi, “Yol ve yolculuktur hayatı anlamlı kılan gerçek şey.”
(Ekinci, 37). Yolun sonunda ulaşmayı hedeflediğiniz şeyler sizi sınırsız bir yaşam enerjisiyle doldurur.
İşin ironik kısmıysa, hedefe ulaştıktan sonra elde ettiğiniz mutluluk kısa bir süre sonra kaybolur.
Sevdiğinize kavuştuğunuzda ona duyduğunuz aşkın azalması ya da hayallerinizi süsleyen evi aldıktan
bir süre sonra heyecanınızın azalması bundandır. Bu yüzden, hayatınızı en anlamlı kılan şeyler,
yürüdüğünüz uçsuz bucaksız yollardır. Yaşadığınızı gerçekten hissetmek, seyirci modundan çıkıp
hayata dahil olmak için ömrünüzün sonuna kadar üzerinde yürüyeceğiniz, hatta bazen koşacağınız
yollar edinmelisiniz.
Yola çıkmadan önce nereye gideceğinize karar vermeniz gerekiyor. Bunun için, gözlerinizi
kapatın ve gelecekteki sizi gerçeklik zincirlerinden yoksun, bembeyaz bir tuvale resmedin. Mesela
kendinizi binlerce kişinin karşısında sahneye koyun veya yüz milyonlarca insanın kullanacağı, sizin
yaptığınız ürünü tanıtıyor olun ya da şehirden şehre, ülkeden ülkeye dolaşan bir gezgin olun. Bu
tuvali, sanki hayatınızı en baştan tasarlıyormuşsunuz gibi renklendirin. Eğer kan, bacaklarınıza daha
hızlı akmaya başladıysa, dışarı çıkıp kilometrelerce koşmak istiyorsanız kendi yolunuzu buldunuz,
tebrikler. Artık yapmanız gereken, zincirlerinizi, eski hayatınızla beraber evinizde bırakıp yola çıkmak.
Yolunuzda kırmızı ışıklara, yokuşlara rastlayacaksınız. Etrafınızdaki herkes size kırmızı ışıklarda
durmanız gerektiğini söylemiş olabilir; inanmayın onlara. Yokuşların yorucu olduğunu söyleyenleri
dinlemeyin sakın. Unutmayın, bu yolcukta eski benliğinizi, zincirleriyle beraber evde bıraktınız. Artık
kendi gerçekliğinizde yaşıyorsunuz. Hızlı koşan çabuk yorulur diyen atalarımıza kulak asmayın çünkü
bu yolculukta attığınız her adım sizi daha güçlü, daha dayanıklı yapacak. Bu, öyle bir yolculuk ki
durduğunuz an yorulmaya başlayacaksınız.
Yolculuğunuzun kararlılığı ve başarısının yanı sıra kalitesi de oldukça önemlidir. Daha kaliteli
bir yolculuk ancak, temiz bir hava ve güzel bir manzara ile mümkün olabilir. Yani, nefretten, korkudan
arınmış bir zihin ve yolculuğunuzu renklendiren rengarenk insanlar, ufkunuzu genişletecek türlü türlü
etkinlikler ile… Nefret ve korku yaşam enerjinizi tüketeceği gibi, sizi yolunuzdan da saptırır. İçinizde
yeşeren çiçeğin yanına korku tohumları ekmeyin. Olabildiğince, sizi yeni ufuklara taşıyacak, dopdolu
insanlarla tanışın, arkadaş olun. Bir gün doğayı fotoğraflayın, başka bir gün masmavi denizde sörf
yapmayı deneyin. Tiyatroya, konserlere gitmeyi ihmal etmeyin. Bu tür etkinlikler size kendi
yolunuzda nasıl ilerleyeceğiniz hakkında rehber olacaklar ve yolculuğunuzu daha eğlenceli kılacaklar.
Çevrenizi keşfetmeye çalışın. İnsanları, hayvanları, doğayı anlamaya gayret edin. Öğrendiğiniz her
yeni bilgi, yolunuzun üstündeki sisi azaltacak ve hayatı daha berrak görmenize yardımcı olacak.
Kısacası, yürüdüğünüz bu yolda körü körüne koşmak yerine hayatın her detayını görmeye, anlamaya
çalışın.
Hayatı, türlü türlü manzaraların içinde yürüdüğünüz bir yol olarak görmelisiniz. Yol sizin
dünyadaki iziniz, manzara ise hayatınızın rengidir. Bu yolda koşarken sizi durmaya ikna etmeye
çalışan birçok ses duyacaksınız. Hatta bu, bazen kendi sesiniz olacak. Kendinizi bunlardan korumak
için bir kulaklık takın ve sadece kalbinizin sesini dinleyin. Yolunuzun üzerindeki egzozu, korkuyu, yok
edin ve yolunuzu özgün insanlarla ve değişik etkinliklerle olabildiğince renklendirin.Kaynakça
Ekinci, Yılmaz. Yol Şiirleri. İstanbul: Timaş Yayınları, 2017. Baskı.",,,,
8211,Semra Ece Akat,,"Başka bir dünya mümkün olmalı.
Mavisinde daldığımız bu gökyüzünü hepimizin görebiliyor olmasının bir anlamı
olmalı.
Mesela sınır diye bir şey olmayabilir kara parçaları arasında.
Peki bu toprağa bağlılık niye? Bu kadar mı karalar bağlamış kalbini?
Al o zaman, bu toprak senin olsun!
Ama gülümsemesini alma bir çocuğun elinden.
Kendisine sorulmadan bahşedilen bu dünyada sefaleti, açlığı, çaresizliği tanımasın.
Başka bir dünya mümkün olmalı.
Yaşamak eyleminin içi boşaltılmış, beynimiz uyuşmuş, Biz her şeye yabancılaşmışız
ya da yabancılaştırılmışız yabancılar tarafından. Sevmeyi basitleştirmişiz, düşünmeyi
1unutmuşuz, zaten şükretmeyi hiçbir zaman öğrenememişiz. Bizi biz yapan şeyler boyut
değiştirirken şımarıklığı bir davranış biçimi haline getirmişiz, doyumsuzluğu öğrenmişiz; her
şey az gelmeye başlamış. Gündelik hayatın türlü türlü safhalarında kendimize göre en büyük
rolleri üstlenirken aslında farkında olduğumuz ama çoğu zaman yükü ağır geldiği için bir sürü
sorunu görmezden gelmişiz.
Bir süreliğine gözlerini kapat. İnsan neye üzülür? Bence bir insan üzülmeyi istedikten
sonra her şeye üzülebilir; geçmişe, şimdiye, geleceğe…
Öyle hayatlar var ki, çocuklar hayata geldiği için kendinden nefret ediyor. Saygıdan,
sevgiden uzak dört duvar içerisindeki yoksulluktan doğan yükün çokluğu, o küçücük
bedenleri gece gündüz çalıştırıp az bir miktardaki gelirle ailenin hayatını idame ettirmeye
zorluyor ve bu şüphesiz çocuklarda fiziksel, duygusal ve sosyal yoksunlukları doğuruyor.
Capharnaüm.
Bu, onu dünyaya getirdikleri için anne ve babasından şikayetçi olan küçük bir bedenin
haykırışıydı.
Bu, Beyrut’ta yaşayan Suriyeli mülteci bir ailenin oğlunun hikayesiydi.
Yine bu, izledikten sonra üzerimden bir tren geçmiş gibi hissettiren bir filmdi. Filmdi
diyorum çünkü bu hayat hikayesi benim gerçek olmasını istemeyeceğim kadar acı. Yalın ve
gerçek.
12 yaşındaki Zain’i izlerken neden bu kadar adaletsiz bir dünyada yaşadığımızı,
insanların kendisinden başkasını düşünmemesi sonucu bir hayatın nasıl karardığını gördüm.
İnsanlığımızdan, medeniyetimizden utandım. Çünkü o yaşta bir çocuğun okula gitmesi
gerekirken o sokaklardaydı ama sokaklar onun için pek eğlenceli değildi; nefret, öfke, intikam
ve acı vardı.
2Gözler ne çok şey anlatır bir insan hakkında bize değil mi? Birinin bakışlarından nasıl
hissettiğini anlayabiliriz; duygularımız bir orkestra olsaydı gözlerimiz o orkestranın sahnesi
olurdu çünkü. Ben Zain’nin gözlerinde bir çocuğa hiç yakışmayacak bir şey gördüm: hüzün.
Bu hüzün o kadar derin o kadar büyük ki Ümit Yaşar Oğuzcan görseydi eğer Zain’nin
gözlerini “Ben hüznün şairiyim.” diyemezdi.
“Anne ve babamdan şikayetçiyim. Beni dünyaya getirdikleri için.” (Rafeea,
Zain Al. Capharnaüm. 2018. Film.)
Canım sıkkın gülümsenmeyişe, gülümsetilmeyişe, gülümseyemeyişine.
Gözlerinin arkasındaki o bütün benliğini kavuran çaresizliğine rağmen kafasını
eğmeden önüne çıkan engellerle hangi şekilde olursa olsun başa çıkma isteği; ergenliğine yeni
girmiş kız kardeşi başlık parası karşılığı mahallenin bakkalına gelin gitmesin diye mücadelesi,
bana çektiğimizi düşündüğümüz onca sıkıntıların ne kadar “kurmaca” olduğunu düşündürdü
ve dert diye birbirimize anlattıklarımızın lafügüzaf olduğunu anlamamı sağladı.
Filmin adı aslında bize filmde nelerle karşılaşacağımızı ve filmin ne anlattığını tek
kelimeyle özetliyor. Capharnaüm, Fransızcada kaos anlamına geliyor ve Fransız Edebiyatında
da kaosu ifade etmek için kullanılıyor. (https://www.soylentidergi.com/cocuk-gozunden-orta-dogu-
kefernahum/) İncil’de adı sık geçen bir şehrin ismi olmakla birlikte söylenenlere göre de İsa'nın
cinlerin ele geçirdiği bir adamı kurtarmak için gittiği İsrail sınırları içerisinde Taberiye Gölü
kıyısında bulunan tarihi bir köy. Diğer bir anlamı ise, kullanılıp atılmış eski eşyaların toplandığı
yığına verilen isim. (https://ortakoltuk.com/film-elestirileri/kefernahum-2)
“Anne babamdan şikayetçi olmak istiyorum. Yetişkinlerin beni dinlemesini
istiyorum. Çocuk yetiştiremeyen yetişkinlerin çocuk yapmasını istemiyorum. Ne mi
hatırlayacağım? Şiddet, aşağılama, dayak... Zincirle, demirle, kemerle dövülme…
3Burada cehennemde yaşıyorum. Çürüyen et gibi yanıyorum. Hayat bir orospudur. İyi
insanlar olacağımızı ve sevileceğimizi düşünmüştüm. Ama tanrı bunu bizim için
istemedi. Bizim ötekiler için paspas olmamızı tercih ediyor.” (Rafeea, Zain Al.
Capharnaüm. 2018. Film.)
Capharnaüm, yıllardır içimizde sakladığımız öfkenin en ideal dışa vurum şekliydi.
Peki biz bu parçanın, bu sistemin içinde miyiz yoksa dışında mı? Aslında bu soruyu
biraz düşünürsek rahatlıkla cevaplayabiliriz ama bunu düşünmekten daha önemli işlerimiz
olduğunu düşündüğümüzden dolayı cevabı bulamayacağız.
4Kaynakça
LABAKI Nadine (Yap./Yön.), Kefernahum (Capharnaüm), Mooz Films (Yap.) / Videomite (Dağ.),
Lübnan 2018
Film Afişi “Capharnaüm” 28 Eylül 2020.
<https://twitter.com/hashtag/capharn%C3%BCm>
https://www.soylentidergi.com/cocuk-gozunden-orta-dogu-kefernahum/
https://ortakoltuk.com/film-elestirileri/kefernahum-2
5",,,,
475,Hüzünlü Prens,,"küçüklüğümden beri merak etmişimdir. Dik bir tepenin
üzerinde dallarını göğe uzatmış yalnız bir ağaç, sahilde tek
kişilik bir banka oturup zihninde neyi sorguladığı muamma
olan insanlar… Hepsinde de aynı soruyu sorarım istemsizce
kendime: Nereden gelir yalnızlığın hüznü? Bununla birlikte,
yalnız olan her şey dikkatimi çekmeyi hemen başarır.
Gördüğünüz fotoğrafı çektiğim gün ise metrelerce uzaktan
fark ettiğim bir at ve onun havaya yayılan hüznü cezbetmişti
ilgimi.Onu uzaktan ilk gördüğümde bembeyaz ve yapayalnızdı.
Tüm yalnızlar gibi garip bir havası vardı hareketlerinin. Zira
uzaktan izlendiğinin farkındaymış gibi her adımını dikkatli atar
yalnızlar. O, tek başına olduğu yetmezmiş gibi bir de ‘at’tı.
Mecburiyetleri vardı. Asaletini yelelerinden süzüp
toynaklarından akıtmalıydı. Ben ise insandım, özelliğim merak
ve öğrenme dürtüsüydü. Tabii bunların yanında atın
fotoğrafını çeksem hiç fena olmazdı. Tepenin ardında bir göl
vardı, yerde de taze otlar. Üstelik gün batıyordu bu güzel
diyarda, manzara enfesti. Bir at daha ne isteyebilirdi? Bu
soruyu o an düşünemeden sormuştum. Elbette bir at daha
çok şey ister, kalbi duracak kadar yılkıda koşmak gibi.
Uzaktan çoğu şey daha güzel görünür zaten, daha çekici
görünür. Hayallerin, amaçların rengi uzaktan pek bir parlaktır.
Ne zaman ki erişiriz onlara, sanki bir perde gözümüzden
kalkar. Aynen bu şekilde, bir fotoğraf iki fotoğraf derken
yaklaşmaya başladım ata. Ben yaklaştıkça onun hakkında
zannettiklerim gerçekle kavuşmaya başladı. Bembeyaz
değilmiş bu at, kırık beyazmış mesela. Kim kırmış beyazını,
bilemedim. Çok bakındım etrafına ama kimseyi göremedim.
Benimki de iş! Yalnız değil miydi ne de olsa, nasıl görebilirdim
ondan başkasını yanında?
Sonunda yüz yüze gelmiştik, neredeyse adın ne diyecektim.
Gözlerine odaklandım, nasıl hâlden anlar bakışlardı onlar!
Hem hüzün hem mağrurluk bir göze nasıl sığar ben bunu bir
insanda hiç görmemiştim. İsmini hemen oracıkta Prenskoydum, Hüzünlü Prens. Yıkık bir krallığın son
hanedanlarındandı sanki. Belki de geçmişinde birçok şeyi
bırakıp gelmişti. İçten içe “Fotoğrafımı çek ve git, beni
yalnızlığımla baş başa bırak.” diyor olabilirdi. Her şeye rağmen
kadrajıma bakıp yelelerini rüzgâra uçurtmaya devam
ediyordu.
Bir yandan da nasıl olduysa insanlara güvenini kaybetmemiş
görünüyordu. Onu nereye götürmek istesem peşimden
rahvan koşacak gibiydi. Fakat dedim ya, beyazlığı kırılmıştı
Hüzünlü Prens’in. Sebebini geç fark ettim. Hüzünlü Prens iple
bağlıydı. Gelemezdi gönlüne esen her yere. Tutsaktı.
Yalnızlıklarımızın hüzün kaynağını işte tam o an tanıdım:
Özgür olamamak.
Sanılanın aksine yalnızlık özgürlük demek değildir bana göre.
Yalnızların özgür olmadıkları için rol yapma zorunlulukları
vardır. Hisleri içlerinde gümbür gümbür bir şelaleye dönüşse
de bunu paylaşacak kimseleri yoktur, suyu içlerinde
biriktirirler dışarı sızdıramadan. Eylemleri yapılmak üzeredir
hep, planları zihinlerindeki kâğıtlarda yazar. Gelin görün ki
yalnızların kimisi elle tutulur bir halatla bağlıyken kimisi de
görünmez iplerle hapsedilmiştir. İplerden kurtulup özgürlüğü
kazanmanın zorlu yolu ise yalnızlığı yok etmekten geçer.
Yalnızsak nasıl özgür olabiliriz? Özgürlüğün anlamı kalabalıkta
gizlidir. İnsanların kalabalığı, zihnin kalabalığı… Her şeye ve
herkese rağmen planları eyleme dökme kabiliyeti en çok
kalabalıklarda nükseder. Özgürlüğümüzü kanıtlamak için belkide. Ah bir de yalnızsak! İşte o zaman fikirlerimiz de
eylemlerimiz de bir başınadır.
Bir fotoğraf çekip gidecektim ben. Hüzünlü Prens bana
fazlasını verdi. Bir at, bir ip ve bir fotoğrafla nihayet
küçüklüğümden beri merak ettiğim soruma kendimce bir
cevap buldum. Evet, özgür olamamak bizi yalnız kılar ve
yalnızlığın hüznü işte tam da buradan gelir.
Ranâ Ahsen AK
Kaynakça: Hüzünlü Prens, İzmit. Yazarın kendi çektiği fotoğraf. 23 Ağustos 2019.
Hüzünlü Prens ve İp, İzmit. Yazarın kendi çektiği fotoğraf. 23 Ağustos 2019.",,,,
867,Biz Sevmeyi Ne Zaman Unuttuk?,,"cümleyi bana söyleyen insanlar; fikirleriyle, kişilikleriyle, dürüstlükleriyle veya insana dair her
hangi bir şeyle var edilmemiş, büyük insanların(!) gölgesinde, ses tellerinin varlığını bile
unutarak yaşamış insanlardı. Kendilerini sadece sermayenin artmasında bir araç olarak
görmeye zorlanmış, kendi öz benliklerini bir iş makinesine feda etmiş, toplumun kallavi
kesimlerinde adam yerine bile konmamış insanlardı. Bu insanlar, bizim yaşantımızın temelini
oluşturuyorlardı. Ya biz? Biz de bu insanların acılarının altında, sevgisizlikten nasibimizi aldık
mı?
Önce kendini sevmeli bence insan. Kendini o kadar çok sevmeli ki, artık başkasına sıra
gelmeli. Kendisinde var ettiği hisleri o kadar yoğunlaştırmalı ki, bu yoğun selin suyu değsin bir
başkasına. Peki, nasıl yapsın bunu? Kafasının rahat olması gerekmez mi sizce? Cebindeki
parası yüzünden ezilmemesi gerekmez mi örneğin? Haykırarak cevaplamak istiyorum kendi
sorumu evet diye. Sınıf farkı artık insanın entelektüel birikimini gözetmeden oluşuyorsa,
neden insan kendisini faydalı şeylerle var etmek istesin? Biz sınıf atlama sevdası yüzünden,
sevmeyi çoktan unuttuk. Sevgiyi parayla sattık. Eskiden para bizim için araç iken, hırsımız
yüzünden amaç haline geldi. Biz yirmi birinci yüzyıl gençleri bu furyanın içindeyiz artık. Sevgi
ikinci planda kaldı. Orta hallimiz elindekini katlamak için gülücüklerle plazalarda gezdi. Yalan
hobiler üzerine kurulu orta düzey hayatlarında yalandan birilerini seviyor gibi göründüler.
Gezerken oralarda, bilinçaltlarında hep o kapitalistlerin koltuklarında oturabilmek olmadı mı?
Koltukların sahibini seviyor gibi görünmediler mi? Öyle göründüler. Belki ben de öyle
görüneceğim. Kimseye ait olmaması gereken tekdüze hayatı ben de sahipleneceğim. Ama
biliyorum, bu sevgi olmayacak. Bu sadece ve sadece tahammül olacak.
Sevgisizliğin asıl darbesini yiyen insanların var mıdır peki çaresi? Ezilen insanın
doğasında yok mudur başkasını ezmek istemek? Efendisi olarak gördüğü insanlardan sevgi
görmedikçe, nasıl sevgi göstersin bu insanlar başkalarına? Ezildikçe fabrikada konumu
yüzünden, üzüldükçe köy kahvesinde topraksızlık yüzünden, nasıl gösterebilsin evdeki
karısına, çocuğuna sevgisini? İçindeki bu aşağılanma duygusu, bütün hislerini nefrete
dönüştürünce, bu karanlığın arasında nasıl bulsun sevgi duygusunu?
Bunların hepsi bir yara açıyor işte. Farkında olmuyoruz belki ama bir kurşunun
fiziğimizi delmesi gibi, bunların hepsi bizim düşünselimizi paramparça ediyor. Bütün
ayrıştırmalar öyle ket vuruyor ki bizden başkasını sevmemize, kalbimizin odaları karanlıklar
içinde kalıyor. Kişisel menfaatlerimizi silemiyoruz sonra. Başkalarının bizi küçük görmesiniöyle şeylerle kapatmaya çalışıyoruz ki, en olmadık şeylerle bilge kılıyoruz kendimizi. En iyi
dine sahip olma isteği, yaşayan onca ırkın arasından en ulusu, yücesi olma isteği… Bütün
bunlar kalbimizin derinliklerinde yatan sevgi hissinin önüne geçiyor işte.
Direnmek istiyorum bazen bütün bunlara karşı, sadece içimdeki sevginin yok
olmaması için direnmek istiyorum. Aklıma yazarların, şairlerin sevgiyle ilgili sözleri geliyor.
“…Öyle günler vardı ki, tanımadığımız birinin bir bakışı, bir göz kırpışı bizi kendimize
getirip uçurumun kenarından geri döndürmeye yetiyordu. Her yerde, en bilgisiz veya
karanlık gözlerde bile, katılmanın bize kaldığı bir insan sevgisinin ve bir masumiyetin
gizli olduğunu biliyorduk…” diyor bir yazısında Cesare Pavese. Kendimi bu fikir girdabının
içine soktuğumdan beri, olabilecek mi böyle saf bir sevgi? Hayatımda hak ettiği yeri, birinci
sırayı verebilecek miyim bir sevgiliye bunca yalanın arasında? Çalışmaktan adaleleri
büyümüş, elleri nasır tutmuş babamın anneme gösteremediği sevgiyi gösterebilecek miyim
ben? Bilmiyorum. Ahmet Cemal kitabının son sayfasında soruyor annesine: ""Söylesene
anne, biz sevmeyi ne zaman unuttuk?"". Soruların cevaplarını veremiyorum. Girdap olup
uzaklaşıyorlar. Ardından kızdığım herkes gibi gündeliğin başıboş ayrıntılarında kaybolup
gidiyorum.
Nuri Can Süncer",,,,
6612,Berk Aksoy,,"06.11.2016
Kadınlar Üzerindeki Acımasız Değer yargılarımız
İnsanları dış görünüşleriyle yargılamayı çok seviyoruz. Bir kişinin giyim
tarzı, konuşması, yakışıklı veya güzel olması o insan hakkında hemen bir yargıya varmamızı
sağlıyor. Kadın veya erkek olmaları onların bir işi daha iyi veya daha kötü yapacağını
düşünmemize neden oluyor. Fikirler yürütüyoruz onlar hakkında. Haklarında başka hiçbir şey
bilmeden, sadece cinsiyetlerine veya dış görünüşlerine bakarak onlarla ilgili yargılarda
bulunuyoruz. Bu yargılarımız onlarla olan ilişkilerimizde ne kadar rol oynayabilir ki? Bence
hiç oynamaması gerekir ama maalesef gerçek hayatta durum böyle olmayabiliyor.
Kadınlar her zaman kötü araba kullanmakla itham edilirler ve iyi araba
kullandıklarına inanmak diğer insanlar için çok zordur. Bir kadının arabasına daha önce hiç
binmemiş olsanız da bu önyargıdan ötürü çekinirsiniz belki. Bu da onlara karşı olan
tutumunuzda değişikliğe sebep olabilir ve binmek istemeyebilirsiniz. Ben bunun sebebini
hiçbir zaman anlayamıyorum. Erkekler içerisinde de yeterince kötü araba kullananlar
olmasına rağmen neden hep kadınlardan bahsedilir? Belki de hep böyle söylenmesi kadınların
cesaretini kırıyordur ve bu önyargılarımız ilişkilerimizi etkiliyordur. Bu yargılarımız bazen
daha farklı şekilde çıkıyorlar karşımıza. Dışarıda, yolda yürürken çok güzel bulduğumuz bir
kadının yanında ona görünüş olarak yakıştıramadığımız birini gördüğümüzde çoğumuz bir
durup düşünüyoruz. Acaba bu kadar güzel bir kadın neden kendisine yakışmayan bu erkekle
beraber, onda ne buldu diye merak ediyoruz. Evet, belki o erkek görünüş olarak yanındaki
kadına yakışmıyor olabilir, ama onun ne kadar iyi bir insan olduğunu buradan bakınca
anlamamız mümkün müdür? O kadının o erkekle neden beraber olduğunu anlamak içinonların sohbetini dinlememiz, ortak noktalarını bilmemiz gerekmez mi? Bazen de insanların
birbirine yakıştırılması farklı bir formda karşımıza çıkabiliyor. Toplum tarafından çok da
çekici veya güzel olarak nitelendirilmeyecek bir kadınla görüldüğünüzde aranızda duygusal
bir ilişki olabileceğini kimse düşünmezken; yanınızda daha çekici, güzel bir kadın
gördüklerinde herkes aranızda duygusal bir ilişki olabileceğini düşünür. Hâlbuki duygusal
şeyler yaşamak için karşınızdaki kadının dünya güzeli olmasına gerek yoktur. Çok güzel
olmayan insanlar da iyi insanlar olabilirler ve kendilerine uyan, anlaşabildikleri insanlarla
beraber olabilirler. Onları dış görünüşleriyle yargılayıp, duygusal bir ilişki içinde olacaklarını
düşünmemek onlara haksızlık olmuyor mu?
Bu yargılamalarımız başka insanlarla ilgili olduğunda sadece onlara olan
bakış açımızı ve onlarla olan ilişkimizi etkilediği için kendimizi yargıladığımızda etkilediği
kadar etkilemezler bizi. Bir erkeğin kendisini bir kadının yanına yakıştıramadığını düşünün.
Belki görünüş olarak, belki statü olarak ona yakışmadığını düşündüğünde ne kadar moralinin
bozulacağını ve özgüveninin kırılacağını hayal edebilir misiniz? Bu dışarıda gördüğünüz
birinin bir kadının yanına yakıştırmamaya benzemez. Bu durum o kadına karşı istediği
adımları atamamasına sebep olur ve belki de zamanla onu mutsuzluğa boğacak bir sorunun
başlangıcı olur. İşte bunlar, Haruki Murakami’nin Kadınsız Erkekler’indeki bir hikâyenin
bana düşündürdükleri. Başkalarını yargılamayı konu alan bir hikâye değil aslında, ama
insanların bunları düşündüklerini bana hatırlattı. Benim hakkımda da insanların
söyleyebileceği çok şey olduğunu bana fark ettirdi. Bunun ne kadar yanlış olduğunu
anlamamı sağladı. Hepimiz hayatımızda ister istemez bu yargılamaları yapıyoruz; ama iç
yüzünü bilmeden, o insanları tanımadan onlar hakkında yorum yapmamak gerektiğini bir kere
daha bana anımsattı. Bizim hakkımızda söylendiğinde hoşumuza gitmeyecek yorumları
başkaları için de yapmamalıyız belki de. Bu sayede herkes birbirine karşı daha anlayışlı ve
ılımlı olabilirse, birbirimizle olan ilişkilerimiz de çok daha iyiye gider.",,,,
5274,Merve Dilman,,"TURK102-059
VAN GOGH'U HİSSETMEK
Vincent Van Gogh'u anlamak ve hayatını öğrenmek için kaç tane makale okudum ya
da kaç tane belgesel izledim acaba hatırlamıyorum. Ancak şunu hatırlıyorum ki okuduğum ya
da izlediğim hiçbir kaynak beni yeterince tatmin etmedi. Ne okuduğum yazıların içine
girebildim ne de izlediğim belgesellerde aradığım Van Gogh'u bulabildim. Arayışım hep
sürdü. Beni sarının en güzel tonlarıyla tanıştıran bu sıradışı ressam nasıl bir hayat sürmüştü
ve neler hissetmişti? Cevapsız kalan sorularım çoktu. Ancak inanıyordum ki birgün mutlaka
beni gerçekten Van Gogh'la tanıştıracak ve sorularıma cevap olacak o kaynağa
ulaşabilecektim. Ulaştım da.
Vincent'ten Sevgilerle, çekileceğini öğrendiğim günden beri heyecanla beklediğim bir
animasyon filmi. Öyle bir film ki bu, sadece fragmanı izlediğimde bile Van Gogh'u
hissedebileceğimi anlamıştım ve filme de bu beklentiyle gittim. Daha ilk sahnesiyle bile beni
gerçek hayattan koparan film, beklentilerimin çok üzerineydi. İncelemeye asla doyamadığım
ve her baktığımda bana bambaşka duygular yaşatan Van Gogh tablolarının hayat bulması,
fırça darbelerinin ahenkle dans etmesi ve birbirinden farklı sarı tonlarının iç içe geçmesiyle
artık bulunduğum yerde değildim. Van Gogh, o kendine has fırça darbeleriyle beni de
tablolarına ortak etmişti adeta. Tek tek geçtim tabloların içinden. Elime bir mum aldım ve
Gece Kahvesi'ne uğradım önce. Elimdeki mum sayesinde sarı rengin en cömert tonlarına
büründüğünü gördüm. Hiç tereddüt etmeden içeri girdim ve oturup yüzlerce fırça darbesinden
oluşan insan figürlerini izledim. O figürleri oluşturan fırça darbelerinin sadece renk ve şekil
vermediğini aynı zamanda öfke, endişe, hüzün ve korkuyu da somutlaştırdığını anladım.
Gece Kahvesi'nden çıktım ve Yıldızlı Gece'de yürümeye devam ettim. Bakışlarımı
gökyüzüne çevirdiğimde yıldızların parlaklığı ve fırça izleri başımı döndürdü. Bu renkleri
görebildiğim için mutluydum. Ancak bu mutluluğum çok sürmedi çünkü karşıya baktığımda
Sarı Ev tüm gizemiyle beni bekliyordu. İçim korkuyla dolsa da eve doğru yürüdüm ve bağırış
sesleri duymaya başladım. Yaklaştıkça bağırış sesleri de yükseliyordu. Daha ne olduğunu bile
anlamadan kendimi evin içinde buldum ve arkadaşıyla kavga eden Van Gogh'u bir an sonra
kesilen kulağının acısıyla kıvranırken gördüm. Gördüklerim karşısında dehşete düşerken
hemen oradan çıkmak istedim ama o kadar karanlıktı ki evin içi kendimi zor dışarı atabildim.
Gözlerimi her kapadığımda o sahne belirdi zihnimde. O acıyı ben de hissettim sanki ve
anlamaya başladım acılar içindeki Van Gogh'u. Anlamaya başladım ama o kadar ağır geldi ki
bu hisler bana oradan uzaklaşmayı seçtim. Biliyordum ki daha görmem gereken çok şey vardı.
Bir trene atladım ve Auvers-sur-Oise'e gittim. Bu küçük kasabada pek çok insanla
tanıştım. Her birinden farklı bir Vincent öğrendim. Öğrendiğim her bilgi beni hem şaşırttı
hem de daha güçlü bir merak duygusunun içinde bıraktı. Daha da fazlasını öğrenmek istedim.
Van Gogh bu kasabada neler yapmış neler hissetmiş herşeyi öğrenmek istedim. Tekrar yola
koyuldum. Buğday tarlasına gittim ve manzarayı izlemeye başladım. Derken bir karga sürüsü
geçti karşımdan. Daha sonra ayçiçeklerini gördüm, yine sarının çeşitli tonlarınabürünmüşlerdi. O an anladım ki Van Gogh buralarda huzur bulmaya çalışmış. Hatta biraz
bulmuş da çünkü buralarda kullandığı renk tonları ve fırça geçişleri oldukça dingin bir etki
bıraktı bende. Bu kasabanın Van Gogh'a iyi geldiğini düşünürken birden başka bir soru belirdi
aklımda. Neden Van Gogh ölmeyi seçmişti? Neden yaşamayı seçmemişti? Bu soruların
getirdiği merakla Doktor Gachet'in yanına gittim. Uzun uzun sohbet ettik ve dertleştik. Van
Gogh'un iç dünyasındaki karamsarlığı daha iyi anladım ve artık yaşamak için bir neden
bulamayışını da. Ancak yine de öğrendiklerim karşısında üzülmeden edemedim. Büyük bir
hüzünle oradan ayrıldım.
Artık sona geldiğimi hissetmiştim, bunun bilinciyle gözlerimi kapatıp açtım ve
kendimi nihayet Vincent Van Gogh'u gerçekten hissetmiş olmanın mutluluğuyla alkışlarken
buldum. Bu mutluluk içinde hüzün de barındıran bir mutluluktu tıpkı sarı ve tonları gibi.
Bazen ışıl ışıl aydınlatan bazen de gün batımının hüznüne karışan bir sarı ama her zaman için
Van Gogh sarısı.",,,,
2322,Orkun Çerçi,,"HAYATIN DALGALARINDA KAYBOLAN MÜRETTEBATIM
Çalkantılı ruh hallerim, dalgalı duygularım ve içimde kopan fırtınalar… Tam
da resimde de görülebileceği üzere hayat bir deniz ise ben o denizde batmamaya
çalışan bir gemiyim. Gemi mi? Kendimi biraz fazla büyük gördüm galiba, ben olsa
olsa boğulmamaya çalışan mürettebat üyesi olabilirim. Resimde görülen 3 geminin
içindeki her bir mürettebatı kendimden bir parça olarak görüyorum. Bir parçam büyük
bir dalgadan kurtulduğu anda diğeri başlıyor mücadeleye. Bu dalgalı ve fırtınalı
durumlardan kendimi kurtarmayı asla başaramıyorum. Belki de hayatın fırtınalı
denizinde boğulmamayı başarabilecek kadar iyi bir yüzücü değilimdir.
Büyüdükçe hayatın çok daha dalgalı bir hale geldiğine şahit oluyorum. Sanki
ben büyüdükçe hayatta birer dalga gibi karşıma çıkan sorunlar da büyüyor, devleşiyor.
Üstümdeki sorumlulukların yükü daha da arttığı için olsa gerek bu durum. Resimde
görülen “Fuji” isimli dağ hayattaki felsefemi özetlemek için harika bir imge aslında.
Hayattaki felsefem her zaman zirveye oynamak olmuştu şu yaşıma kadar. “Fuji”
dağının tepesinden, zirvedeki tek kişilik yerden, dünyaya bakmayı çok istemişimdir.
Her zaman en iyi olmak için çabaladım. Fakat büyüdükçe fark ettim ki hayatta bunu
başarmak çok zor. En iyi, en başarılı olmak her bir zorluğa karşı aynı dirayet ile
durmaya bağlı. Ben de insanım diye bağırmak, haykırmak istediğim zamanlar oluyor
hayatta çünkü yapamıyorum, başaramıyorum hep aynı dirayet ile zorluklarla
savaşmayı. Çoğu zaman gözümü açıyorum ve etrafın sessiz sakin olduğunu görüp
şaşırıyorum, nereye gitti fırtınalar dalgalar diye düşünürken, fark ediyorum ki aslında
denizin dibine batmış boğuluyorum, dalgaya karşı savaşı kaybetmişim. Tekrar
başlıyorum gemisini sağ salim limana ulaştırmaya çalışan kaptan misali savaşa, diptenyüzeye çıkarak. Her bir büyük dalgada mürettebattan birilerini kaybedişimi yani
içimden kopup giden parçaları, duygularımın yoğunluğunun azalışını izliyorum.
Fırtınanın ne zaman dineceğini düşünmekten de kendimi alamıyorum. Ama hayat bu.
Savaşmaya geldik pes etmek olmaz ve bu fırtınanın dineceği zaman çok açık ve net
belli zaten: ölüm. Ölene kadar pes etmeden hedeflerime doğru gemiyi idare etmeye
devam.
Ta ki hayat tanıdık dalgalarla karşılaşana kadar. Hayat denizindeki dalgalar:
okul, iş, arkadaşlıklar, eş, çocuk vs. diye uzayıp giden bir liste. Hayatta sevdiğimiz,
nefret ettiğimiz veya haberimizin bile olmadığı şeyler her biri karşımıza birer dalga
olarak çıkmak için sabırsızlıkla bekliyorlar, akbaba misali bizim düşüşümüzü
gözlüyorlar. Ne acı bir durum sevdiğimiz insanların bile bu listeye dahil olması. Bir
işçi için işindeki, bir öğrenci için okulundaki zorluklar yaralayıcı olmaz. Ancak
sevdiklerinin hayatını zorlaştırması, hayat savaşında karşı saflara katılışını görmek
herkes için eşit derecede kötü bir durum olsa gerek. Arası bozulan iki arkadaşın
birbirlerine en yaralayıcı darbeleri vurması, babasının mirasına konmak için
birbirleriyle kavga eden kardeşler, beraberlik mutluluğunu kaybeden eşlerin saygısızca
mahkeme salonlarında karşı karşıya gelişleri… Hayatta hiçbir zorluk yok zaten değil
mi? Herkesin hayatı güllük gülistanlıkmış, rahatmış ve yeteri kadar zor değilmişçesine
biraz da biz zorlaştıralım sevdiklerimizin hayatını. Birçok badireyle mücadele ederken
bir yara da biz açalım ki tekrar ayağa kalkamasın. Keşke hayatta bu şekilde metaforik
dalgalarla karşılaşmaktansa gerçek bir denizci olup insanlıktan uzak koskoca
okyanusun bir ucunda gerçek dalgalar ile mücadele etseydim.
Yoruluyorum. Hedefime kitlenmiş ve zirveye oynamaya hazır bir durumdayken
sevdiklerimin üç beş hareketiyle beni duygusal olarak allak bullak etmesi fazla can
sıkıcı olmaya başladı. Buna önlem olarak filmlerde de görülebileceği gibi gemideki
ağırlıklardan kurtulmak için kısa çöp çeken mürettebat misali duygularım arasında çöp
çekiyorum. Kısa çöpe denk gelen duygumun gitgide yozlaşmasına şahit oluyorum. Bu
durumla karşı karşıya kaldıkça da büyük insanların neden bazı durumlarda daha
soğukkanlı ve duygusuz davranabildiklerini anlıyorum.
Hayırlı olsun! Duygusuz ve soğukkanlı yetişkinler kervanına ben de katılmış
bulunmaktayım. Bu hayatta hiçbir durumun beni batırmasına izin vermem artık çünkü
arındım bu denizciliğe uygun olmayan duygularımdan. Daha önce bahsettiğim
düşüşümü bekleyen akbabalar istediğiniz kadar beklemekte özgürsünüz ama haberiniz
olsun bu kişiden size yâr olmaz. Gidin başkalarının peşinde leşçilik yapın.KAYNAKÇA:
Hokusai, Katsushika. Kanagawa’daki Büyük Dalga (The Great Wave off Kanagawa). 1831,
Metropolitan Sanat Müzesi, New York, ahşap baskı,
www.metmuseum.org/art/collection/search/45434. Erişim tarihi: 12 Mart 2025",,,,
9078,ALEVLER İÇİNDE BİR ULUS,,"Hayat, bir olaylar zinciridir; kim olacağımız, yapacağımız yanlış ve doğru
seçimler, elde edemeyeceklerimiz ve elde edeceklerimiz, hepsi birbirine sıkı
düğümlerle bağlanmıştır. En azından ben böyle olduğuna inanmak istiyorum,
hepimizin daha büyük bir olayın parçasını oluşturduğumuza yani. Bunu
reddeden birinin yaşadıkları hakkında yazıyorum bu hafta. Konumuz,
‘Alacakaranlık’ için fazla zeki olan kızların serisi ve son kitabı –gereksiz olsa da-­‐
iki filme ayırma modasının son kurbanı: ‘Alaycı Kuş’tan başkası değil( yanlış
anlaşılmak istemem ben iki seriyi de okudum, sosyal medyadaki yargıyı
paylaştım sadece). Film vizyondaki yerini yeni almışken sıcağı sıcağına
okurlarımla paylaşayım dedim.
‘-­‐Oyunlarının bir parçası olmak istemiyorum sadece.
+ Kimseyi öldürmeyeceğini mi söylemeye çalışıyorsun?
– Hayır, zamanı gelince herkes gibi ben de gerekeni yaparım ama
bana sahip olmadıklarını gösterebileceğim bir yol bulmak için düşünüp
duruyorum. Öleceksem, kendim olarak ölmek isterim.’Kahraman olmak istemeyenler kahraman olur, olmak isteyenler de benim
gibi kitap kurdu. Film özellikle bunun üstünde duruyor, anladık, Katniss bunu hiç
istemedi. Kim ister ki zaten ‘haraç’ olmayı? Onun elinde değildi; ya küçük
kardeşi, ya kendisi olacaktı. Ben bile isteyecek kadar deli değilim. Arada olsa
fena olmazdı dediğim oluyor ama annemin televizyondan öldürüldüğümü ve
öldürdüğümü göreceği aklıma geliyor, hemen vazgeçiyorum(çocuklarını aldınız,
niye izletiyorsunuz ölümlerini?). Filme dönersek; bu sefer vurgu olaylardan çok
duygulardaydı. Yeni modalardan biri de bu; iki erkek arasında seçim yapamayan
kız karakterler... Bir şey dememe gerek var mı? Tabii buradaki asıl önemli seçim
hangi erkeği seçeceği değil, halkı harekete geçirmek için devrimin simgesi ‘Alaycı
Kuş’ rolünü üstlenip, üstlenmeyeceği.
‘Bunu kaldıramaz. Oyunlar onu mahvetmiş.’
Herkes filmi izleyip: ‘Ay, ne kadar özgün, çok yaratıcı!’ gibi yorumlarda
bulunuyor. Hiç mi kitap okumadınız ya da en azından kitapçı gezmediniz? Evdeki
ekranlar, her yerdeki kameralar resmen ‘1984’ diye, Kapitol’ ü güzel kıyafetler
ve ihtişamlı etkinliklerle uyutmaları ise ‘Çirkinler Serisi’ diye bağırıyor. Ama asıl
büyük ‘benzerlik’ Japon edebiyatından ‘Ölüm Oyunu’ ile olan. Lütfen gidip
diğerlerine de bir bakın, sonra konuşalım. Yanlış anlamayın ben de çok severek
okudum, tek fark diğerlerini daha önceden bildiğim için çok yaratıcı gelmemesi.
Biraz haksızlık etmiş olabilirim, hem daha yeni internetten ‘Alaycı Kuş İğnesi’
sipariş ettim. Sinemada beni görmüş olsaydınız, gülmekten ölebilirdiniz; saçım
Katniss örgüsü, yakamda iğnem... Ve inanır mısınız bilmem, filmde selam
verdiklerinde(üç parmağı havaya kaldırılarak yapılan) bende yerimde
yapıyordum. Bu kadar da etkilenmişim işte.
‘Hepsi çok kızgın. Kızgın kalabalıkla başa çıkmasını bilirsin. Daha önce de
çıktın, biliyorum. Onları korkutamıyorsan, destekleyecekleri bir amaç ver.’Filmdeki can alıcı sahnelerden bahsedeyim biraz; Başkan Snow, ‘Alaycı
Kuş’ simgesi taşıyan herkesin idam edileceğini belirtirken konuşmasında, onu
izleyen torununun örgüsünü açması, bence çok iyi düşünülmüş bir detaydı.
Zehirse başka bir yönü başkanın. Neden beyaz gül taşıyor ki yanında? Beğendiği
için olabilir mi? Yok canım, kendi zehirlerinden kanayan ağzındaki kan kokusunu
saklamak için olmasın? Tam üstüne bastın! Peki 13. Mıntıkanın başkanı Alma’nın
‘Mandela Pozu’ nu yakaladınız mı? Eşitlik ve devrim vurgusu yaptığı konuşmanın
sonunda yumruğunu havaya kaldırıyor, gri üniformalar içindeki halkı da onu
selamlıyor aynı şekilde. Bu sahnede anladım: komünist-­‐kapitalist çatışmasını
konu alıyor bu seri! Yani kapitalizm karşıtı olduklarını biliyordum ama bu kadar
uç noktalar olduğunu anlamamışım. Film sektörünün kapitalist bir araç
olduğunu düşünürsek, ironik değil mi? ‘Alaycı Kuş’ sadece filmin içinde değil,
gerçek dünyada da bir sembol haline geldi; ‘Gezi Parkı’ olaylarında sokaklar
‘alaycı kuş’ grafitileriyle doluydu hatırlarsanız.
‘Her yer ezilenlerle dolu. Tabii kömürle de. Ham maddeyle, madenle.
İhtiyacımız olan şeylerle dolu. Her yer ezilenlerle dolu..’
Katniss’in propaganda videolarından etkilenen halk başkaldırıyor tabii ki.
Çekilen sahneler çok fazla ‘Sefiller’ kokuyor, özellikle halkın ‘Darağacı’ şarkısını
söyleyip, barajı patlattığı sahne. Neye benzerse benzesin, o kalabalık bunu
söyleyerek ölüme giderlerken içim garip oldu, ürperdim. Şarkıya gelince,
kitapları okuduğum günden beri bekliyordum zaten. Sözleri çok korkunç fark
ettiniz mi bilmem. Adam sevgilisine kaç mı diyor, benimle ölmeye gel mi? Siz
karar verin:
""geliyor musun o ağaca?
hani üç kişiyi öldürdü dedikleri
o adamı sallandırdıkları ağaca?
çok tuhaf şeyler olmuştu orada.gece yarısı buluşsaydık o idam ağacında,
daha tuhaf olamazdı aslında.
geliyor musun o ağaca?
hani ölü adamın aşkına kaçması için yakardığı?
çok tuhaf şeyler olmuştu orada.
gece yarısı buluşsaydık o idam ağacında,
daha tuhaf olamazdı aslında.
geliyor musun o ağaca?
hani ikimizin de özgür olmamız için
kaçmanı söylediğim ağaca?
çok tuhaf şeyler olmuştu orada.
gece yarısı buluşsaydık o idam ağacında,
daha tuhaf olamazdı aslında.
geliyor musun o ağaca?
boynuna ilmekten bir kolye tak, dur yanımda.
çok tuhaf şeyler olmuştu orada.
gece yarısı buluşsaydık o idam ağacında,
daha tuhaf olamazdı aslında."".
Katniss sonunda kabulleniyor kaderini, yüzü olmakla kalmıyor devrimin,
en büyük savaşçılarından oluyor; kardeşi, Peeta, Gale, Cinna ve mıntıkalar için.
Devrimin doğuşunu izledik daha öncekilerde, bu gelişimiydi, bir yıl sonra da
sonuçlarını göreceğiz.
""Başkan Snow bize bir mesaj gönderdiğini mi söylüyor? Pekala, benim de
ona bir mesajım olacak. Bize işkence edebilir, bizi bombalayabilir,
mıntıkalarımızı yakıp yıkabilirsiniz... Ama bunu görüyor musunuz? Yangın
büyüyor! Ve eğer biz yanarsak, siz de bizimle birlikte yanarsınız!""Bu uzun süre içerisinde böyle yapımlardan tabii ki uzak kalmayacağız.
Neden mi? Sırada ‘Uyumsuz’ un ikinci filmi var, sisteme başkaldıran Katniss’ e
çok benzeyen Tris ve arkadaşı 4’ün hikayesi. Bu kadar çok benzer konulu film
çekmelerinin amacını anlamıyorum; bize ‘Şimdiki sistem iyi, başkaldırmayın,
bakın daha kötü örnekler sunuyoruz sizlere.’ mi diyorlar, ‘Başkaldırın!’ mı yoksa
‘Sadece para kazanmak istiyoruz, derinlik aramayın, izleyin.’ mi? Anlayan varsa
beni de aydınlatabilir mi?
Gayet başarılı bu yapımın, yazının başında bahsettiğim diğer kitapların ve
vizyona girecek yeni filmlerin keyfini çıkarmayı lütfen ihmal etmeyin, iyi
haftalar... J",,,,
6111,Aysuda PASİNLİOĞLU,,"SEVGİYİ ÖĞRENMEK
Aldatmak mı daha zordur yoksa aldatılmak mı?
“Aldatmak” kelimesini her duyduğumda bu soru
gelir aklıma… Önceleri bu soruyu düşündüğümde “tabii
ki aldatılmak daha zordur” diye içimden soruma yanıt
versem de şimdilerde durum biraz daha farklı. Paulo
Coelho’nun, Aldatmak adlı kitabını bir arkadaşımın
tavsiyesi üzerine okumaya başladıktan sonra “aldatmak”
kelimesinin zihnimde uyandırdığı düşünceler değişmeye
başladı. İlk olarak aldatmanın ne olduğunu sorgulamaya
başladım. Başta kendim olmak üzere etrafımdaki
insanları gözlemleyerek aldatmak kelimesi için somut
örnekler bulmaya çalıştım. Sonrasında ise geçmişimle bulduğum somut örnekler arasında bir
bağlantı kurarak ilk aldatılışımı ve aldatışımı hatırlamaya çalıştım. Tüm bu sorgulama
sürecinin sonunda ise şu sonuca ulaştım; her insan hayatta kalmak için ya da daha iyi
standartlara sahip olmak için birbirini aldatır bu bir nevi içgüdüsel bir durumdur fakat bu tüm
aldatılışlar içinde bile bir çıkış yolu vardır bence. Bunu çıkısın adı ise; sevgidir.
Bana göre sevgi ve saygı evrensel niteliğe sahip ve bir insanı diğer insanlara bağlayan
en güçlü bağdır. Her ne kadar insanlar daha iyiye ulaşmak için birbirlerini acımasızca
kullansalar da sevgi, bireylerin hırçınlıklarını azaltma etkisine sahiptir çünkü kimsenin sevdiği
bir insana kasıtlı ve bilinçli bir şekilde zarar vermek isteyeceğine inanmıyorum. Bu bağlamda
sevgi aldatmayı önleyici bir etkendir bence. Peki, o zaman aldatma nedir? Daha doğrusu
yaşadığım toplumda aldatma nasıl tanımlanıyor? Aslında “aldatmak” denildiğinde birçok kişi
genellikle bir kadının veya erkeğin karşı cinsle olan ilişkisine ettiği ihaneti düşünür. Benim
1fikrime göre ise aldatmak eylemini yalnızca bir kadın ve erkek ilişkisi üzerinden yorumlamak
doğru olamaz çünkü aldatmak başlı başına bir ihanettir ve her durumda ortaya çıkabilir.
Benim için bunun en güzel örneği ilk aldatılışımdır; daha çok küçükken ilk aldatılışımı en
yakın arkadaşım olan komşumuzun kızı tarafından yaşamıştım. İki arkadaş kapının önünde
geç saatlere kadar oynamak için sözleşmiştik fakat o, bana geleceği konusunda söz verdiği
halde gelmemişti. Yaşça küçük olmama rağmen sürekli bahsi geçen ihanet kelimesiyle
tanışmıştım. Öyle ki, bu durum benim hem ilk hayal kırıklığım hem de ilk aldatılışım
olmuştu. Arkadaşımın neden gelmediği hakkında bir fikrim olmadığı gibi merak da
etmemiştim. Belki annesi izin vermemişti dışarı çıkmasına, belki de gelmek istemişti fakat bir
engel çıkmıştı. Tüm bunlar ihtimallerdi fakat asıl problem şuydu; tıpkı Paulo Coelho’nun
kitabında yer verdiği Linda karakterinin yaptığı gibi arkadaşım da sonunu düşünmeden bir söz
vermişti. Hâlbuki bir söz verirken her türlü ihtimali düşünüp öyle hareket etmek gerekir değil
mi? Aksi takdirde sonuçlar herkes için can yakıcı olabilir…
Paulo Coelho da bu can yakıcı durumu aktarırken
romanında aldatmayı bir kadın üzerinden ele almıştır. İlk
bakışta bir kadınının kocasını aldatmasını anlatan bir eser gibi
gözükse de romanda asıl anlatılmak istenen ana karakter olan
Linda’nın sonucunu düşünmeden yaptığı eylemler yüzünden
sevgisiz kalmasıdır. Genç, güzel ve zengin Linda rutin hayatı
içinde eşinden sıkılarak yeni heyecanlar için adım atmıştır.
Kitabı okuyanlar ilk başta klasik bir aldatma ve aldatılma
hikâyesine tanık olacaklarını düşünseler de belirtmeliyim ki kitabı okuyamaya başlayanlar da
okumaya devam ettikçe tıpkı benim gibi hikâyenin aslında kişiliğin özüne inmeyle alakalı
olduğunu göreceklerdir. Ben romanı başta sıkılarak okuyup kafamdan romanın sonu hakkında
klişe senaryolar üretmiş olmama rağmen romanın sonlarına geldiğimde daha önce hiçbir
2kitabı okurken hissetmediğim bir şey hissettim: Suçluluk duygusu. Okuduğum her kelime, her
cümle beni geçmişimle yüzleştirdiği için ve kendimi sorgulamamı sağladığı için romanı
okuduğum süreçte hatalarımı göz önünde bulundurarak bir vicdan muhasebesine girdim. Bu
muhasebe sonucunda ise suçluluk duygusuna kapıldım. Size ilk aldatılış hikâyemi anlatırken
yaşadığım hayal kırıklığını belirtmiş olmama rağmen daha doğrusu bu duygunun yarattığı
etkileri yaşamış olamama rağmen ben de geçmişte başka insanları aldattığımı fark ettim. Kimi
zaman bana sorulan bir soruya yanlış cevap vererek, kimi zaman yalan söyleyerek kimi
zamansa verdiğim bir sözü tutmayarak insanların aldatılışına sebep oldum. Bu anlamda
kendimi savunamayacağım gibi başkalarını da savunamam tabii fakat şunu söyleyebilirim ki;
her aldatmanın sonucu aynı etkiye sahip değildir. Bazıları daha yıkıcıdır… Tüm aldatma
eylemlerinde ise ortak olan tek bir şey vardır; aldatanın eksilen sevgisi… Linda’nın şu sözleri
yaptığı hatalara rağmen eksilen sevgisinin farkına varmasını ve bunun ne kadar önemli
olduğunu gösterir niteliktedir: “Pencereye gidip dışarıdaki şehre bakıyorum. Kar yağacak
diyorlardı ama yağmadı. Yine de bu, hayatımdaki en romantik yılbaşlarından biri olsa gerek;
çünkü ölüyorken Sevgi beni diriltti. Sevgi, insanların nesli tükendiğinde dahi baki kalacak.”
(Coelho, 2014, s. 268). Aldatmayı, yapılan hataları düzeltmek için kestirme bir yol olarak
gören Linda’nın bu düşünceleri, aldatmanın da aldatılmanın da sevgisizlikten kaynaklandığını
bana çok net bir şekilde gösterdi. Tıpkı Linda’nın zamanla yaptığı hataların kaynağının
sevgisizlik olduğunu anlayarak bu alanda kendisini düzeltmeye çalışması gibi ben de hem
aldatıp hem de aldatıldıktan sonra sevginin ne büyük bir düzeltici etken olduğunu fark ettim.
Öyle ki en başta sorduğum soruyu tekrar düşündüğümde aldatmanın da aldatılmanın da çok
zor olduğunu anladım çünkü aldatılan ne kadar mağdursa aldatan da o kadar eksiktir bana
göre. Her ne kadar hatalı olsa dahi aldatanın da içine düştüğü zor durumlar vardır ve bu zor
durumların kurtarıcısı Linda’nın şu sözlerinde gizlidir: “Dünyadaki amacımız bu olmalıdır:
Sevmeyi öğrenmek” (Coelho, 2014, s. 269).
3Kaynakça:
Coelho, P. (2014). Aldatmak. İstanbul: Can Sanat Yayınları.
4",,,,
3045,GERÇEK NEDİR?,,"yoklar. Acaba benim yaşadığım dünya da zihnimin bana oynadığı bir oyun mu diye
paranoyaların içine sürüklenir. Gerçekliğinden asla emin olamadığımız bir çok olay
yaşarız. Bu olaylar zaman zaman hem zihnimizi hem de etrafımızı sorgulamamıza
sebep olur. Fakat gerçek asla yüzünü göstermez. Hiç yaşadığınız bir olayın, bir film
sahnesi kadar ustaca kurgulanmış olduğunu düşündünüz mü? Kendi adıma cevap
verecek olursam, ben çoğu kez düşündüm. Sanki etrafımdaki herkes oyuncu ve ben
bir filmin ana kahramanıyım. Hepimizin zaman zaman böyle paranoyaları vardır.
Gerçeklik kavramını öyle sorgularız ki, bazen güneşin doğuşu ve batışı bile
bizleri sorgulamaya iter. Hayatımızdaki insanlar bile asla çözemeyeceğimiz
birbirinden apayrı ruh hallerine sahiptirler. Hiç birini tam anlamıyla anlayamayız. Öyle
ki yalanları da anlama kabiliyetimiz oldukça düşüktür. Bazen çevremizdekiler
tarafından bazı yalanlara maruz kalırız. Bu yalanların adımız kadar yalan olduklarını
bilsek de, inanmış gibi yaparız. Çünkü yaşam, bazı durumlara karşı gözlerimizi
kapatmamızı emreder.
Akıl sağlığını kaybetmiş bir insan, bu durumu asla kabul etmek istemez. İnkâr
eder. Tıpkı bir suçlu gibi, asla suçunu kabul etmez. Peki, sağlıklı olduğunuz hâlde
akıl sağlığınızı kaybettiğiniz size kabul ettirilmek istenseydi ne yapardınız? Büyük
ihtimalle bunu sonuna kadar reddederdiniz. Fakat bir süre sonra bu yalanı
kabullenmek zorunda kalırdınız. Yüzyıllar boyunca, cadı avlarında, cadı olduklarına
inanılan kadınlara yapılan ölümcül işkenceler sonucu, onların cadı olduklarını itiraf
etmelerini isterdi insanlar. Cadı olduğuna inanılan kadınlar en sonunda yaşanan
acılardansa, cadı olduklarını kabul edip ölüme razı olurlardı. Mantıksal olarak
bakacak olursak sistem aynı. Öncelikle size büyük bir psikolojik baskı uygularlar,
sonrasında, bu baskıya dayanamayarak, deli olduğunuzu kabul edersiniz.
""Zindan Adası"" tam da bu konuda insanlara yol gösteren en büyük rehber.
İnanılan bir gerçek uğruna eğer gözlerinizi kapatmanız gerekiyorsa, bunu
yapabilmelisiniz. Çünkü, belki de gerçek ancak bu şekilde öğrenilebilir.
” Hangisi daha kötü olurdu; bir canavar olarak yaşamak mı, yoksa iyi bir insan
olarak ölmek mi ? “(Zindan Adası / Martin Scorsese / 2009)Filmi izlerken, kafamda bir çok soru işareti belirdi. Bunlardan birisi, kendi
zihnimi sorgulamış olmamdı. Şizofrenler, kafalarında yarattıkları kişilere ya da
kurgulara inanırlar. Onlar için gerçek, zihinlerinin içindedir. Fakat gerçek olanın,
benim gördüğüm dünya olması ne kadar gerçek? Dokunabilmekse eğer gerçeklik,
şizofreni hastalığına sahip olan herkes zihinlerindekilere dokunabilir. İşitmek ya da
tat almaksa, pekâlâ bunları da yapabilirler. O hâlde gerçeklikle, zihin arasında
oynanan o oyundan asla emin olamayız.
""İnsan gördüklerine inanamayacaksa, başka inanılacak ne kalır ki? "" derim
bazen kendi kendime. Fakat, gerçekliği aramak bazen onu kaybetmek olabiliyor.
Yani, bir şeyi hedef olarak görüp onu aramaya başladığınızda, yolunuza çıkan bazı
sorunlar aslında hedefinizin çok farklı bir şey olduğunu gösterebiliyor size. ""Zindan
Adası""nı bu yönü ile ele alırsak, filmin, insanların sorulama isteklerini çok daha fazla
arttırdığını söyleyebilirim. Tüm bunlara ek olarak, filmde yer eden duyguların
hassasiyeti konusunda büyük bir uyarı var. Duygularımız bazen bizleri en güçsüz
bırakan düşmanlarımız oluyorlar. Çünkü, karşımızdaki insanlar eğer duygularımızın
yoğun olduğu bir konuyu biliyorlarsa, bu hassasiyetimizle, bizlere korkunç zararlar
verebiliyorlar. Öyle ki, ""Zindan Adası""nda da bu hassasiyet başrol olan Teddy'i
delirtmek için kullanılmıştı. Bu yüzden, eğer kendimize bir hedef belirlediysek, bu
hedefe ulaşmak için duygularımızı kendi içimizde yaşamamızda fayda var.
Sonuç olarak, bu filmin, etrafımdaki her şeyi çok daha iyi analiz etmeme
yardımcı olduğunu düşünüyorum. Ayrıca, film bu yönü ile, insanları merak etmeye,
araştırmaya ve sebepler bulmaya ittiği için herkesin ""Zindan Adası""nı anlamaya
çalışmasını tavsiye ediyorum.",,,,
5058,Nurdan Yedikardeşler,,"Öyle bir yaştayım ki hiçbir konuda kendimi “tam” hissedemiyorum. Bir şeyleri ne tam olarak
biliyorum ne de hakkını vererek yapabiliyorum. Ne kendimi bir konuya tam manasıyla odaklanmış
olarak bulabiliyorum, ne de elle tutulur bir uğraşım var. Çoğu zaman yanlış zamanda doğmuşum
hissiyatına kapılıyorum. İnsanlar hoyrat, birbirinden uzak ve hep yarım yamalak. Herkes ya başkası
olmaya çalışıyor ya da kendini kabullenmekten aciz. Eleştiriyoruz ve eleştiriliyoruz, durmadan,
yılmadan. Üstelik birinin ya da birilerinin bizi eleştirmesi de illa ki şart değil. Aynaya baktığımızda
dahi eleştirilecek pek çok şey bulabiliyoruz. Hatta bazılarımız sadece aynaya bakarak bir taraflarımızı
eleştiriyor, başka kayda değer bir şey yapmıyoruz. Öyle düşmüşüz ki bu ‘eleştiri’ çukuruna, aynaya
baktığımızda kendimizi bile görmüyoruz aslında, kendimizle yüzleşemiyoruz. Bir yandan da hep
istiyoruz, durmadan sonsuz kere istiyoruz her şeyi. Birilerinin bize dayattığı biz olmaya çalışıyoruz.
Aynaya baktığımızda gözlerimize değil bedenimize bakıyoruz. Başkaları bize ne gösteriyorsa onu
görmek istiyoruz kendimizde. Televizyonlardaki reklamlarda, yollardaki panolarda bir şeyler
görüyoruz; radyolarda bir şeyler dinliyoruz, gazetelerde yine benzer şeyler okuyoruz. “Ne bunlar?”
diye sormayın ne olur, “bir şeyler” bunlar, birilerinin işine yararken bizi birbirimizden uzaklaştıran,
ayıran. Hatta bizi kendimizden bile koparan, çoğu zaman da yok eden pek bir sevimsiz şeyler bunlar.
Kanepeme oturdum ve aldım bilgisayarımı kucağıma. Öncesinde biraz ağlamıştım. Aynaya
baktım gözlerimdeki rimel yanaklarımdan süzülmüş şeritler halinde. Yemek sipariş etmiştim, zil çaldı.
Kapıyı açtım getiren kişi yüzüme baktı boş boş, anlam veremedi bu halime. Sorsa ben de anlamveremiyordum bu halime, cevap veremezdim kendisine. Zaten sormadı, sormazdı da. Çünkü biz dev
bir iletişim çağının kocaman yalnız insanlarıyız. Dünyaya yalnız gelir yalnız gideriz belki ama
dünyadayken bizi bu kocaman yalnızlığa iten şey nedir? Cevabını verebilmek mümkün değil. Neden
mi? Çünkü bu durumun sorumlusu biziz yani insanoğlu. Doğa böyle değil, doğadaki diğer canlılar
böyle değil. İnsanoğlunun farkı nedir? Bencilliği olsa gerek ya da sınırsız tatminsizlik duygusu. Hep
daha fazlasını istemek bazen güzeldir gelişmenize ön ayak olur. Fakat belli bir çabanın sonunda elde
edilen şeyin kıymetini bilmek gerekir. İnsanoğlu öyle bir yerden başlayıp öyle bir noktaya gelmiş ki,
gelinen bu nokta bir son değil belki ama takdiri fazlaca hak ediyor. Oysa bizler, bu çağın insanları
olarak, babasının dedesinden sınırsız miras kalmış şımarık torunlar gibiyiz. Sadece sömürüyoruz ya
da bir şekilde sömürülüyoruz. Doğayı, bizim dışımızdaki canlıları ve gücümüzün yettiği her şeyi
sömürüyoruz. Bir diğer yandan da, psikolojimiz, bedenimiz, duygularımız ya da isteklerimiz birileri
tarafından sınırsız bir şekilde sömürülüyor. Dur diyemiyoruz, hatta bazılarımız farkına bile varamıyor.
Kimimizin işine geliyor bu durum, kimimiz ise matah bir şey sanarak bize dayatılanları uyguluyor
elde ettiklerimizi “gerçek” sanarak çocuklar gibi seviniyoruz. Farkında olup yine de karşı
koyamayanlarımız ise kanepelerinde oturup sipariş beklerken nedensizce ama aslında bir o kadar çok
geçerli neden veya nedenlerle ağlıyor, ağlıyoruz.
Bu yazıyı yazmaya nasıl başladım bilmiyorum, yirmi dakika içerisinde döküldü kelimeler
parmaklarımdan. İllaki okuduğum Hayal Kırıklıklarıma Teşekkür Ederim adlı kitabın ve
düşündürdüklerinin etkisi olmuştur üzerimde. Ancak sebep her ne idiyse, bu yazı yaşadığım duygusal
patlamanın ve birikimin bir ürünü olarak parmaklarımdan dökülüverdi. Muhtemelen bu yazım eleştiri
alacak, belki de anlamsal bir bütünlük yakalayamadım. Ama yazdıklarımı sakinleşip tekrar
okuduğumda silmeye de kıyamadım. Yazarken hissettiklerimi ve düşündüklerimi okuduktan sonratekrar hissederek bir daha düşündüm, sordum ve sorguladım. Bir cevap alamadım ama durup
yazdıklarım üzerine tekrar düşünmek dahi iyi geldi. Okuduğum denemenin etkisiyle belki de böyle bir
yazı ortaya çıkmış oldu. Umarım okurken benim cevap bulamadıklarım sizin için önce soru sonra
ışıklı bir cevap olur…
Kaynakça:
Akyüz, İbrahim Coşkun. Hayal Kırıklıklarıma Teşekkür Ederim. Epsilon Yayınları, 2014.
eskipaper.com. tarih yok. Aralık 2016 <http://eskipaper.com/hipster-wallpaper-
11.html#gal_post_40135_hipster-wallpaper-11.jpg>.",,,,
1731,Kafka’nın Derinliğine Yolculuk,,"sembollerinden biri olan Dönüşüm, sancılı bir başkalaşım sürecini konu almakta ve bu
sürecin kahramanı Gregor Samsa, bizlere toplumda görülen tanıdık yüzleri
hatırlatmaktadır. Karakterimizin dönüşümünün en ilginç kısmı bu sürecin bir erkek
figür ağzından, monolog halinde aktarılmış olmasıdır. Bu bağlamda Gregor Samsa’nın
karakter çözümü romanın genel olarak karakterler ve figürler düzlemini
yansıtmaktadır. Gregor Samsa romanın başkarakteri olmasına karşın, baskın bir figür
olarak görülmemekte, aksine sindirilmiş ve alışılagelmiş sıradan bir profili temsil
etmektedir.
Karakterin psikanalizi, Samsa’nın bende uyandırdığı izlenimi açıklamak
açısından önem taşımaktadır. Psikanaliz dediğimizde de aklımıza ilk gelen ismin Freud
olması sebebiyle bu incelemeyi onun kişiliğin temeline ait olan teorisini ele almak
gerekir. Freud’un tanımına göre bilinç dediğimiz olgu, id (alt bilinç),ego (benlik) ve
süper ego (üst bilinç) olarak üç bölüme ayrılmakta ve bunlar temel insan
davranışlarını ve bunların sebeplerini aktarmaktadır. Bu ayrıma göre ego (benlik),
toplum normlarına uyumu ve etiği simgeleyen süper egoya ve içgüdüsel davranışları
gösteren ide egemen olmaktadır. İnsan zihninde dengeleyici unsur niteliği taşıyan
katman, romanda Gregor Samsa’yı hâkimiyetine alan bilinç durumunu da
yansıtmaktadır. Geçmişte daima dengenin temsilcisi olan Samsa, çalıştığı işten,
yaşadığı eve kadar toplumun istekleri ile yönlendirilmekte ve zamanla dominantfigürler tarafından baskılanmaktadır. Romanda küçük burjuvanın temsilcisi olan aile,
Samsa’nın çalışmasına bağlı olarak geçimini sağlamaktadır. Bu bağlamda Kafka,
ailenin karakter üzerinde olan etkisine ilgiyi çekmekte ve baba figürüne özellikle
odaklanmaktadır. Baba figürünün Kafka’nın hayatında taşıdığı öneme de bağlı olarak,
başkahraman Samsa insan bilincinin katmalarından süper egoyu temsil eden babasına
yenik düşmektedir diyebilmek mümkündür.
Dönüşüm’ü ve süper ego kavramlarını daha detaylı incelemek içinse toplumda
yaşayan her bireyin etkisi altında olduğu normları da hesaba katmamız gerekir. Her
toplumun kendisine özgü normları olmasına rağmen birçok ortak normları da
mevcuttur ve bunlar yazılı bir kaynağa bağlı olmaksızın ailemizden öğrendiklerimizle
bildiklerimizden ibarettir. Türk toplumunun eskiden beri süregelen ataerkil tavrı,
günümüzde her ne kadar biraz daha yumuşamaya başlamışsa da yine gelenekçi
tavrından pek taviz vermemektedir. Gücü, otoriteyi erkek simgelemekte, kadın geri
planda kalmaktadır. Aslında bu durumun bir yandan bize özgü yönleri varken diğer bir
yandan da her toplumun temelinde var olan kadın erkek eşitsizliği yönüyle diğer
toplumlarla da ilgisi vardır. Ben Kafka’nın Gregor Samsa’yı böceğe dönüştürmesi
fikrini genel yargılardan biraz daha farklı bir açıdan ele alarak, erkek figürüne
dayatılan güç simgesini eleştirmek için yaptığını düşünmekteyim. Şöyle ki, çoğu
zaman değersiz, işlevsiz hatta gereksiz olduğu düşünülen böcek figürü aşağılanmayı,
ezilmeyi okuyucunun zihninde en kolay şekilde canlandırmayı başaracak türden bir
örnektir. Yani Kafka’nın yazdığı, yaptığı hiçbir şeyde olmadığı gibi bunda da bir tesadüf
söz konusu değildir.Konuyu başka bir açıdan ele almak gerekirse üzerinde durmamız gereken konu,
Kafka’nın böcek seçimi olarak hamamböceğini kullanmış olmasıdır. Hamamböcekleri,
doğada rastlayabileceğimiz en ilginç yaşam formlarından biridir. Kafaları olmadan belli
bir süre daha yaşayabiliyor olmaları, onları ilginç yaşam formları kategorisinde saymak
için yeterli bir sebeptir. Kitaptaki böceğin türünün hamamböceği olması da, benim de
kendi kişisel görüşümle, bu kafasız yaşayabilme potansiyeliyle alakalıdır. Kafasız
yaşayabilme olayını, süper egonun bize dayattığı toplumsal düzene bağlı yaşama
zorunluluğuyla bağlamak mümkündür. Üzerine çok düşünmeden, topluma ayak
uydurmak için adeta “kafasız” yaşıyor oluşumuz da bence Kafka’nın eleştirdiği, benim
de kesinlikle katıldığım bir başka yönüdür.
Uçsuz bucaksız bir yorumlama ve içeriğe sahip olan Kafka, her insanın
hayatında en azından bir kez yolunun kesiştiği bir isimdir. Kimi insan ilk okuyuşunda
bu derinlikte kaybolup giderken, kimisi de bu koca okyanusta başka kıyılar arayarak
Kafka’nın uçsuz bucaksızlığında onu yalnız bırakmamayı seçer. İşte ben, o ikinci
kısımdayım, çünkü her okuyuşumda başka bir kıyıya doğru yelken alıyorum.
Umutcan Aşutlu",,,,
2627,Bİ ZE YANSİTİLAN KADİN ve ERKEK,,"Son izlediğim bir film ya da dizi ile ilgili olmasa da beyaz perde ve dizi tarihinde filmin veya
dizinin türü gözetmeksizin hemen hemen her filmde veya dizide kadın ve erkek ilişkisine değinilmiştir.
Peki filmlerde bu konsept nasıl işleniyor ? Bir filmde ana karakter kadın ya da erkek olsun fark
gözetmeksizin her zaman karşı cinsteki karakter ile bir romantik ilişki içerisindedir; içerisinde
olmuştur ya da içerisinde olmaya çalışmaktadır. Peki bu durumun toplumdaki yansımaları nelerdir?
Öncelikle çokça dizi veya film izleyen Türk milleti ve Türk milletinin gelmekte olan yeni nesli, kadın
erkek ilişkisinin romantizme indirgenmiş halinde başka bir hal görmediği için, karşı cinsle tanıştığı
andan itibaren bir romantizm arayışına girer. Bu romantizm arayışı küçük yaştan itibaren başladığı
için başka bir çeşidini öğrenemez ve bu ilişki iki cins içinde sağlıksız bir hal alır. Bu durumun en büyük
sorumlusu Türk sinema ve dizi dünyasıdır. Son beş yıldır Türk sineması ve televizyonuna bakılınca
görülen şey sadece romantik-komedilerdir. Oysaki yurt dışında çekilen film ve diziler; fantastik(Taht
Oyunları), gizem(Sherlock), tarihi(Vikings) gibi konuları ele alır ve gerçekten insana kadın-erkek
ilişkisini indirmekten çok yeni öğeler katar. Bu durumun doğruluğunu görmek için tarih kategorisine
giren iki diziye bakalım.
Vikings “History” kanalının çıkardığı, konusunun Vikinglerin Mete Han’ı diyebileceğimiz
Ragnar Lothbrok’un hayatını anlatmaktadır. Dizide ana karakterimizin köyde çiftçilik yaparken olaylar
sırasında nasıl Vikinglerin kralı olduğu anlatılıyor. Türkiye’de ise tarih dizisi denilince akla büyükihtimalle “Muhteşem Yüzyıl” geliyordur. Dizinin konusu Kanuni Sultan Süleyman’ın hayatı olarak
gösteriliyor. Diziye göre Kanuni Sultan Süleyman sadece bir kere sefere çıkıyor ve tüm hayatını
haremde geçiriyor. Aslında kendisi 46 yıllık saltanatı süresince 10 yıldan fazla süresini seferde
geçirmiştir.1 Dizinin bu şekilde gelişmesinin nedeni büyük ihtimalle bizde film ve dizi sektörüne yeteri
kadar yatırım yapılmayıp, değer verilmemiş olsa da böyle bir hayatın bu şekilde indirgenmesi
affedilmemeli ve taviz gösterilmemelidir.
Yukarıda örneği verilen yapımlar bence insanlarda aşkın en önemli şey olduğu hissiyatını
aşılamaktadır. Bu yüzdendir ki sıradan bir Türk gencinin konuşabileceği konular aşk ile sınırlıdır. Lise
zamanlarımda okula köyden şehire, şehirden köye gittiğim için otobüste sürekli insanların istemeden
de olsa konuşmalarını dinledim. Bu konuşmalar genellikle aşk temalıydı. Aşk insanların en temel
içgüdülerinden biri olduğu için bu normaldir. Ancak bu konuşmalar aslen aşk ile alakalı konuşmalar
değildi zira onları farklı zamanlarda farklı kişiler hakkında “kanka aşık oldum” tarzı konuşurken çok
duydum. Bu onların suçu değil tabi ki, dizilerde ve filmlerde aşk dünyadaki en güzel şey olarak
yansıtılıyor. Doğal olarak da onlar da dizi veya filmlerdeki gibi aşık olmak istiyorlar. Ancak bu durum
çok yanlış yorumlanıyor. Dizilerdeki aşklara bakarsak genellikle ilk görüşte gerçekleşiyor. Benim fikrim
ise aşkın zamanla elde edilen bir şey olduğudur. Erkek karakter hemen hemen her zaman yakışıklı,
karizmatik ve akıllıdır. Kız ise her zaman güzel ve sevimlidir. Öncelikle bu durum gerçek hayatta her iki
taraf için de karşılıksız kalacak beklentiler doğuruyor. Kızlar dizilerdeki kız karaktere benzemeye
çalışıyor ve kendilerine ancak dizideki gibi bir erkeği yakıştırabiliyorlar. Erkekler de dizi karakterlerine
benzemeye çalışıyor; o tarzda giyiniyor, saçını yapıyor ve konuşuyor. Bu durum herkesi etkiliyor ve
herkes özgünlüğünden vazgeçiyor.
Sonuç olarak aşk adına şiirler yazılmış, resimler yapılmış ve şarkılar bestelenmiş bir kavram ve
insanın sevilme ihtiyacını karşılayan yegâne şeydir. Ancak bunun televizyonda ve beyazperdede
isteyerek veya yanlışlıkla kötü yansıtılması kadın ve erkek ilişkilerini çok derinden bir şekilde
etkilemektedir. Sevmek ve sevilmek kavramları insanların belki de en fazla değer verdiği iki
kavramdır. Bana göre bu iki kavram bizi mantık ile birlikte diğer canlılardan ayıran en temel iki
kavramdır ve bunların yanlış bir biçimde aktarılması insanın karşı cins ile ilişkisini zora sokmaktadır.
1 https://tr.wikipedia.org/wiki/I._S%C3%BCleyman",,,,
4657,Yarın Duvarını Yıkmak,,"​
sinemaya gitmeye karar verdiniz. Amacınız kültür dolu, anlamsız gördüğünüz
hayatınızın geriye kalan günlerine anlam katacak bir akşam yaşamak değil;
sadece kısa bir süreliğine de olsa biraz huzur. Yönetmeninin adı restoranlarda
yetmiş liraya satılan Fransız tatlılara benzeyen, fragmanına belki bir kere denk
geldiğiniz bir film seçtiniz. Yoğunluk açısından altından pahalı, çeşme suyu
aromalı kolanızı ve saf tereyağ içinde marine edilmiş patlamış mısırınızı aldınız,
yerinize geçtiniz. Filmi izliyorsunuz, bir taraftan da aklınızdan
yorumluyorsunuz. Ne de olsa iki saat bir ekranın karşısında koltukta
oturacaksınız, en azından size bir şeyler kazandırsın. Hikaye ve yönetim
açısından film ilginç şeyler deniyor, ama inanılmaz denecek de bir yanı yok.
Ana karakter küresel ısınma hakkında anlamlı bir mesaj verir gibi oldu ama
önünüzdeki koltukta çocuk ağlıyordu, orayı tam anlayamadınız. Filmin
sonlarına doğru ilerledikçe, zaten sınırlı olan konsantrasyonunuz da yavaştan
tükeniyor. Tam şarjınız bitecek, ekranda birden filmin yönetmeni beliriyor. Bir
akşam karanlık sokaklarda yürürken aklına gelen fikirleri, hikayeyi oluşturma
sürecini anlatıyor. Siz ""bir şey mi kaçırdım, neler oldu"" diyemeden de film
sonlanıyor. Salondan çıkarken kafanız biraz karışık; az önce
deneyimledikleriniz hem kafanızı karıştırdı, hem de sizi olumlu bir yöndeşaşırttı. Bu konuda uzunca düşünüp kendinizi yormak yerine evinize dönüp iki
tabak tarhana çorbası içtikten sonra yatmayı tercih ediyorsunuz.
Buyrunuz, Ben Lerner adlı yazarın 22.04 kitabını okurken yaşadığım
​
deneyimin azıcık (!) abartıyla tatlandırılmış anlatımı. Sinema yerine benim
odamı, ekran yerine de kitabın sayfalarını hayal ederseniz tercüme etmesi kolay
aslında. Neden böyle bir betimleme yapmayı tercih ettim peki? Çünkü kitabın
beni şaşırttığı gibi, ben de sizlere benzer hisler yaşatayım diye. Gayet basit,
sıradan görünümlü bir hikayenin beni nasıl savunmasız yakaladığını
yansıtabileyim diye. Ama öncelikle, sizlere ""dördüncü duvar"" konseptinden
bahsetmek istiyorum.
Dördüncü duvar, spesifik olarak dördüncü duvarı yıkmak, öncelikle tiyatroda
tanımlanan, ama bütün hikaye anlatım türlerinde de görülebilecek bir kinaye
yöntemidir. Kısaca sizlere şu şekilde açıklayayım: Bir oyunu düşünün. Aktör
dört duvarla kaplı bir odada oturuyor, sanki izleyiciler orada değilmiş gibi kendi
kendine bir kitap yazmaya çalışıyor, ama zorlanıyor. Aslında bu duvarlardan
biri “görünmez”, böylece izleyiciler olarak oyunu görebiliyoruz. Orada
gerçekten bir duvar olsaydı tiyatro olayının pek anlamı kalmazdı sonuçta. İşte
bu duvara dördüncü duvar deniyor. Şimdi de bu aktörün, seyirciye dönüp aklına
hiçbir şey gelmediğini söylediğini, onlardan yardım istediğini düşünün. Bu
“görünmez” duvarı yok sayarak, izleyicilerin varlığını kabul ediyor, onları
oyuna entegre ediyor. İşte bu da dördüncü duvarı kırmaktır. Yazının içinde
bunun örneğini verebilmek isterdim, ama benim stilimin ve bu yazı türünün
doğası gereği aramızdaki duvarları zaten yıkmış bulunuyoruz. Yoksa sizlere
“siz” diye hitap edemesem, kendi kendime konuşsam biraz tuhaf olurdu değil
mi?
Verdiğim örnek de rastgele bir örnek değildi tabii. Kitabın son bölümü,
duvarları yıkmak açısından, kocaman bir inşaat çalışması adeta. Yazar Ben
Lerner, ana karakterin yerini alıp, ışıkları kesili bir New York’ta akşam
yürüyüşünü anlatıyor, bu anıdan ilham alıp kitabın kapağını bulduğundan
bahsediyor. Kurgunun sınırlarını zorladığını, hikayenin devamını getirirken
yaşadığı tıkanıklığı, okuyucuya doğrudan hitap ederek anlatıyor. Kitabın ana
karakterinin de hikayesini bitirmekte zorluklar çeken bir yazar olması, hatta buyazarın yazdığı hikayenin ana karakterinin de debelenen yazar olması yıkılmış
duvarın enkazına bomba atmak gibi bir şey. Kitap edebi açıdan pek doyurucu
olmasa da, sonuna kadar dayandığım için beni pişman etmedi. Beklenmedik
sürprizleri her zaman sevmişimdir. Bizlere bu monoton hayatı ilginç kılan şeyin,
“yarın” denen duvarın arkasında bizi bekleyenlerin gizemi olduğunu
düşünürüm. Sizce de öyle değil mi?
Barışcan Yılmaz
​
Kaynakça
-Lerner, Ben. 22.04. Çev. Hakan Toker. Yapı Kredi Yayınları, 2017.
​ ​
-Lerner, Ben. 10:04 Paperback Cover Photo. 2014. Wikipedia.
​ ​",,,,
7485,HAVVA KIRMIZIGÜL,,"Affetmenin büyüklük olduğunu duydum ben sürekli. Bir de bağışlayan kişinin çok
erdemli olduğunu... Peki, affetmenin bir vefa göstergesi olabileceğini hiç düşünmüş müydüm?
Vefa deyince benim aklıma hep bağlılık ya da sözünde durmak gibi kavramlar geliyor. Ama
daha derin düşündüğüm zaman pek çok eylem vefa ile ilişkilendirilebilir bence. Mesela
karşımdaki insanların hatalarını ve beni kıran davranışlarını unutmak, onları affetmek; bunlar
da vefanın bir yansıması değil midir? Bence öyle, çünkü onları bağışlamamın altında yatan
sebep onlara karşı duyduğum bağlılık hissidir. Mazideki kara sayfaları silip atmak gerek bir
insanla ilişkini koparmamak için ben de bunu ancak karşımdakini affederek yapabileceğimi
düşünüyorum ki bu benim o insana karşı bağlılığımın kanıtıdır.
Affetme fiilini eskiden vefa ile fazla ilişkilendiremiyordum, çünkü affetmenin arka
planında bir unutma eylemi var ki bunu da vefasızlıkla bağdaştırırım genellikle. Çünkü
unutmak demek karşındakine fazla değer vermediğinin bir işaretidir bana göre. “Unuttuysan
pek de umurunda değilmişim demek ki” diye arkadaşlarıma sitem ettiğim çok olur. Burada
hatırlanmamasını sorun haline getirdiğim mevzu doğum günü ya da benzeri özel günler değil.
Bence verilen sözlerin ve yaşanan anıların zihinde muhafaza edilmesi gerek. Eğer onunla
paylaştığım vakitleri, gülüp eğlenmelerimizi ya da birlikte yas tuttuğumuz anları ve
birbirimize verdiğimiz sözleri unutuyorsa karşımdaki, ne anlamı var bana ve ona “biz”
demenin? Bu vefasızlık değil midir? Bence adeta “seninle hiçbir bağ yok aramızda, sadece
denk gelirsek vakit geçiririz” diye haykırmaktır bu yaptığı. Böyle düşündüğüm için unutma
eylemini vefanın neredeyse zıttı olarak düşündüm hep. Unutma fiilinin birini affetmek için
yapıldığında çok da güzel bir vefa göstergesi olacağını ise sonradan anladım.
Zihnimden bir türlü çıkaramadığım, karşımdaki kişinin beni üzdüğü davranışları
affetmenin yani onları unutmanın ya da en azından unutmaya çalışmanın o insana bağlılığımı
ve benim de vefalı olduğumu gösterebileceğini fark ettiğim an aslında ne kadar vefasız bir
insan olduğumu anladım. O ana dek kendimi çok vefalı biri olarak nitelendirdim, çünkü
sevdiğim ve değer verdiğim insanlarla yaşadığım her olayı, ettiğimiz muhabbetleri ve
birbirimize verdiğimiz sözleri en ince ayrıntısına kadar hatırlarım. Özellikle verdiğim bir sözü
mutlaka yerine getiririm. Ama bunu yaparken karşımdakinden de aynısını beklerim ve
yapmadığı zaman onun beni yeterince sevmediğini düşünüp vefasızla suçlarım onu. Fakat her
insanın hafızası iyi değildir ve zaman zaman unuttuğu şeyler olması da normaldir. Ben bu
gerçeği göz ardı ederek unutkanlık yapan insanları yavaş yavaş hayatımdan çıkardım. Sadecebununla da sınırlı değildi kendimden uzaklaştırdığım insanlar. Aynı zamanda beni nadiren de
olsa bazı davranışlarıyla üzen insanları affetmek yerine onları da bir kalemde sildim. Şimdi
ise düşünüyorum da asıl vefasız olan benmişim. Vefalıyım diye ortada gezen bir fil hafızalı
ama insanları affetmek yerine küçük hatalar yüzünden onları teker teker hayatından silecek
kadar kindar olan ben…
İnsanların bana karşı kusurlarını ve yaptıkları hatalarını unutmaya çalışarak
affediyorum artık onları. Çünkü biliyorum ki vefa denen şey bunu gerektiriyor. Vefanın
“bağlılık” ve “sözünde durmak” anlamları olduğu gibi aslında vefa “unutmak” ve “affetmek”
ile de sıkı bir ilişki içinde. Bunun nedeni ise bir insana bağlı olmanın, ondan kolay kolay
vazgeçmemeyi ve onun yanlışlarını unutup onu affetmeyi gerektirmesi. Nihayet, bir insanın
vefalı olmasının, bağlılığının göstergesi olarak karşısındaki insanla yaşadıklarını en ince
ayrıntılarıyla hatırlamak değil onun hatalarını bağışlamak ve unutmak olduğunu zihnime
kazıyorum.
KAYNAKÇA
Fotoğraf:
https://www.google.com.tr/search?q=unutmak&biw=1920&bih=966&espv=2&source=lnms
&tbm=isch&sa=X&ved=0ahUKEwjSi9Kuo-
zPAhXPERQKHZi6BZUQ_AUIBigB&dpr=1#imgrc=7Difd5ImfPOcmM%3A
https://www.google.com.tr/search?q=vefa&biw=1920&bih=966&source=lnms&tbm=isch&sa
=X&ved=0ahUKEwilvKOrouzPAhUCQBQKHeReC9kQ_AUIBigB&dpr=1#imgrc=dpBL-
m4U26mJ1M%3A",,,,
4743,Beril Güzel,,"Güneşin kum tanelerini kavurduğu çölün ortasındaki bir kaktüs, simsiyah saç telleri
arasında beyazlamış tek bir tel kadar yalnızmışım meğer. Koynumda bir yılan gibi beslemişim
yalnızlığı, haberim bile yokmuş varlığından. Fark etmem uzun zaman alsa da bir yandan da
biliyordum bu ehemmiyetli günün geleceğini. Neden ki insan yanına bir eş bir arkadaş ister
derdim eskiden olsa. Yalnızlık benim için bir sefahat bir rahatlamaydı doğrusu. Ta ki asıl
yalnızlıkla karşılaşana kadar. Artık biliyorum o kutsal yalnızlığı.
Yalnızım derdim. Yalnızken berhudarım, etrafımdaki insanlar ne hikmetse, sanki
takdire şayan bir hususmuş gibi dünyaya yalnız olmadıklarını kanıtlamaya çalışırlar. Amma
velakin bilmedikleri bir şey vardır ki: Biz şu kadim ve sonu olmayan kâinatta yapayalnızız.
Okyanustaki bir taş parçası misali savrulup gidiyoruz. Gözümü kapıyorum ve o karanlık,
vuzuhsuz görüntü ile bir şeyler hissetmeye çalışıyorum. Savrulurken oluşan dalga sesini
duyabiliyorum. Hafif, rahatlatıcı ve durgun… Sanki yalnızmış gibi. Tıpkı benim gibi. Tıpkı
“Monster High: 13 Dilek” filmindeki Howleen Wolf gibi. Her ne kadar Howleen’i eleştirip
yalnızca yalnızlıktan kurtulma uğruna yaptığı nice bencillikleri kınasam dahi nihayetinde
benim de ondan bir farkım olmadığını anladım ve ne kadar acı da olsa bu vaziyeti
kabullenmeliydim. Gözümü açıyorum ve hakikat bastırıyor: Peki ya, ölüm nasıl bir yalnızlık
haliydi? Bir deri bir kemik yaşıyorken yalnızlığın kıyısındaysam, varlığım bile unutulduğunda
ne hissedeceğim? Hissedebilecek miyim? Düşünceler peşimi bırakmıyordu. Ha, peki ya
düşünceler tabii! Hala benliğimle birlikte mütalaalarım ve iç sesim buradaysa, beni henüz terk
etmedilerse ben gerçekten yalnız mıyım?
Ah, o eski, huzurlu günlerim… Herkes ama herkes yakınırdı yalnızlığından. Hiçbir
zaman anlam veremedim bu şekvalara. Ben kendime yeterim. İstediğim her şeye sahibim.
Annem, babam, kardeşim… Ne bir eşe ne de bir dosta ihtiyacım var. Kısıtlanmamak, özgürce
nefes alabilmek varken ben neden yakınayım ki. Uzun bir süre bu bakış açısıyla hayatıma
devam ettim. Ta ki izlediğim o filmin beni böylesine koyu ve acıklı penceremden sarsıp
kendime getirene kadar: Monster High: 13 Dilek. Evet, küçüklüğümün animasyon filmidir bu.
Her ne kadar repliklerini dahi ezbere bilsem de her fırsatta inatla yeniden izlerdim. Anladım
ki, galiba bir daha bu film ile yolumuz kesişmeyecek. Bana verebileceği en büyük anlamı
veren bu animasyon, bana yeni bakış açılarının kapılarını açtı. Aynaya baktığımda gördüğüm
yansıma, izlediğim filmdeki bir karakter olan Howleen’i andırıyordu. Kimsesiz değildi, amaçevre bile denemeyecek kadar az kişi vardı hayatında. Ne acı ki, o da benim gibi
etrafındakilerin kıymetini bilemedi. Nitelik değil, nicelik gözüne takıldı. Sahte bir yalnızlık
duygusu onu bir oradan bir buraya savurup attı.
Onları anlayamıyorum, yalnız kalmamak için ellerinden gelen her şeyi yapanları.
İsterdim ki onlar da kendilerini, benim aynada kendi yansımamı görebildiğim gibi
görebilseler. Temiz, parlak bir aynada... Her göz atışımda daha da parlıyor. Bir nevi füsunkâr
bir ayna diyebilirim. Saf gözümle göremeyeceğim türden yansımalar gösteriyor bana. Aynaya
her bakışımda, etrafımda hislerimin kanat çırptığını görüyorum. Tıpkı bir göçmen kuş
topluluğu misali. Düşüncelerim, her yerdeler. Bir yandan da karmakarışık ve kaos içinde bir
görüntü. Monster High: 13 Dilek’te kendini yalnızlığın kaderine yenik düşürmüş bir karaktere
gösterilen ayna gibiydi benim aynam. Bu ayna 13 küçük parçaya ayrılmıştı fakat hepsi bir
bütün olduğunda karakter kendi benliğini sahte duygulardan arınmış bir şekilde görebilmişti.
Anladım ki her şeyin bir bütün olmasının ya da aynı çatıda toplanmasının bir manası
yok. Ben her biri farklı yerde olan -dağınık ve etrafa savrulmuş gibi gözükse de aksine
düzenli ve genişçe bir alana yayılmış- sevdiklerimle, düşüncelerimle beraberim. Yakından,
kendi bakış açımdan bomboş, yapayalnız bir görüntü olabilir. Ama bir hata yapıyordum, her
geriye gidişimde görüş alanım daha da genişliyordu. Resme uzaktan bakmalıydım. Sahte
duyguların beni kandırmasına izin veremezdim. Ben kendime yalnızım diyemezdim. Ben,
hislerim ve düşüncelerimle birlikteyim. Ne üzücü ki gün geliyor, o his ve düşüncelerim beni
yalnızlığa terk ediyor. Hayır, yok olmuyorlar. Tam aksine, yanı başımdalar. Ama bana
kimsenin çektirmediği yalnızlığı çektiriyorlar. Ben çektiriyorum, kendi başıma merhametsizce
benliğimi yalnız bırakıyorum. “Farkında değilim belki de.” dedim içimden. Tüm bu
düşünceler benim eserim. Hislerimin altında benim imzam var. Tıpkı o göçmen kuşlar misali,
uçan hislerimi benim yönlendirmem gerek! Sürünün başındaki kuş benden başka kimse değil!
Benim izimi takip edenler de his ve düşüncelerimden farklı hiçbir şey olamaz.
Bir döngüde takılı kaldım sanki. Çıkmaz bir yol, bir paradoks… Yalnızlık hisleri
çöktüğünde, kendimi duygularımla kandırdığımı biliyorum, zira görmek istediğim alan
hudutlu. Büyük resme odaklanmalıyım. Bu resmi en nihayetinde görmeye başlayınca ise o zır
zır aklım bir türlü susmak bilmiyor. Hislerim ve düşüncelerim bir olup bana saldırıyorlar.
Çünkü farkındalar, ben “yalnızken” zayıftım. Yalnızlığın tanımını her seferinde yeniden
üretiyorlar. Bir şekilde, bulunduğum her keyfiyet vukuunun üzerine yalnızlık tohumlarıekiyorlar. Bu yüzden zinhar öğrenemeyeceğim yalnızlığın aslını. Zira şunca zamandır
kendimi aldattım. Artık ben de bilmiyorum nedir yalnızlık. Sadece bir müphemiyet…
Kaynakça
Sacks, Steve ve Mike Fetterly. Monster High: 13 Wishes. 2013; DE: Universal Pictures.
DVD.",,,,
93,Haluk Emir Özkurt,,"İlkokul ve lise yıllarımda ders çalışırken bunaldığımda ya da dikkatim dağıldığında
odamın duvarında asılı olan dünya haritasına bakar, gitmek ve görmek istediğim yerlerle ilgili
hayaller kurardım. Gitmek istediğim ülke ve şehirleri işaretler, o şehir ve ülkelerle ilgili
araştırmalar yapardım. Bir gün görmeyi hayal ettiğim bu şehirleri gerçekten görebileceğim
düşüncesi ise hep çok uzak bir ihtimaldi benim için.
Üniversitenin ilk senesinde aynı hayali paylaştığım arkadaşlar edinince bu uzak ihtimal
git gide olası bir hâl almaya başladı. Hepimizin ilk başlarda “Yapsak çok güzel olur da, olmaz
herhalde.” diye düşündüğümüz Avrupa turu yapma düşüncesi ufak bir kâğıda yaptığımız
karalamalarla yavaş yavaş gerçeğe dönüşüyordu. İlk taslak bittiğinde on iki ülke ve on altı
şehri otuz günde gezmeyi planlıyorduk. Daha sonra yaptığımız araştırmalar ve düzenlemeler
sonucu gezimizi on bir ülke ve on dört şehri otuz iki günde gezilecek şekilde planladık. Sıra
kalınacak yer ve ulaşımı ayarlamaya geldiğinde bizi bekleyen yolculuğun ne kadar zor ve
yorucu olacağını anlamıştık. Kalınacak yerlerin ve ulaşım biletlerinin mümkün olan en
ucuzunu ayarlamaya çalışmak başlı başına büyük bir uğraştı. Konaklamaların ve biletlerin
hepsini ayarladığımızda en zor kısmı atlattığımızı düşünmüştük, ne yazık ki yanılmışız. Otuz
günlük bir gezi için vize almanın ne kadar zor olacağını henüz bilmiyorduk tabii ki. Tüm
gerekli belgeleri hazırlayıp vize randevusunu aldığımızda da en zor kısmı atlattığımızı
düşündük ve bir kez daha yanıldık. Randevu günü geldiğinde belgeler arasında boğulurken “O
kadar da hazırlanmıştık, yazık oldu emeklerimize.” diye içimizden geçirirken o sıcak İstanbul
gününde uyanıkken bir kâbus yaşamıştık. Neyse ki korktuğumuz başımıza gelmedi ve
pasaportlarımızı içinde bizi planladığımız tur boyunca Avrupa’da bulunmamızı sağlayacak
vizelerle birlikte teslim aldık. Bu sefer gerçekten de en zor kısmı atlatmıştık. Artık tek
yapmamız gereken bizi Budapeşte’ye götürecek olan uçağı beklemekti.
Beklediğimiz gün gelmişti uçak Budapeşte’ye indi ve otuz gün sürecek yolculuğumuz
başlamış oldu. Üç gün kaldığımız Budapeşte ucuz bir şehir olması nedeniyle para birimi avroolan, daha pahalı şehirleri gezmeye başladığımızda bize ne kadar kıymetli bir şehir olduğunu
fark ettirecekti. Budapeşte’deki dördüncü günümüzün sabahında Bratislava’ya doğru hareket
ettik. Tur boyunca gezdiğimiz en ufak şehir olmasına rağmen Bratislava asla benim aklımdan
çıkmayacak. Günübirlik gitmemiz nedeniyle bütün şehri on beş kiloluk çantalarımızla güneşin
kavurucu sıcağında gezmek zorunda kaldık çünkü. Gerçekten unutamayacağım bir şehir oldu
bu nedenle. Ama bu tatsız tecrübeden de bir ders çıkarıp ilerleyen günlerde günübirlik
gezdiğimiz başka bir şehir olan Brüksel’de çantalarımızı tren garındaki kilitli dolaplara bırakıp
aynı işkenceyi ikinci kez yaşamadık. Şimdi dönüp baktığımda bu tatilin bana kazandırdığı en
önemli şeyler “Ben burayı görmüştüm.” ya da “Ben o yemeği asıl yerinde yedim.” diyebilmek
değil de yaşadığımız zorluklardan ve olaylardan çıkardığım dersler olduğunu rahatlıkla
söyleyebilirim. Otuz iki gün boyunca daha önce hiç bulunmadığım yerlerde başımın çaresine
bakmayı, daha uyumlu bir insan olmayı öğrendiğimi rahatlıkla söyleyebilirim. Şimdi geceleri
yatağa yattığımda neredeyse her gece gezdiğimiz şehirlere bir kez daha gidiyorum kafamda.
O güzel anıları ve şehirleri tekrar tekrar geziyorum. Hem gün içinde yaşadığım sorunlardan
uzaklaşmak için, hem de oralara belki bir daha gidemezsem diye unutmamak için.
Böyle bir macerada insan kendiyle ilgili farkına vardığı şeylerin yanında gezdiği
şehirlerle kendi yaşadığı yerleri de karşılaştırmaya başlıyor ister istemez. “ Avrupa’da şehirler
çok düzenli.” gibi klişe cümleler kullanmayacağım tabii ama yine de gezdiğim şehirlerle kendi
ülkemdeki şehirlerin arasında bariz farklar var. İstanbul ya da Ankara sokaklarında yürürken
hissedeceklerinizle, herhangi mütevazı bir Avrupa şehrinin sokaklarında yürürken
hissedecekleriniz gerçekten çok farklı. Umarım bir gün kendi ülkemde de ön yargı, korku ve
endişeden uzak; pozitif ve huzurlu insanların bulunduğu sokaklarda yürüyebilirim.",,,,
6683,Batuhan Araslı,,"Turk 101-20
Başak Berna Cordan
5-2
16/12/2014 Araslı 1
BENCİLLİĞİ YENMEK
Dönüşüm, Franz Kafka'nın 1915'te yayımlanan bir öykü kitabı. Dönüşüm'de Kafka bize
Gregor Samsa'nın bir gün sabah uyandığında kendini bir böceğe dönüşmüş olarak bulmasını ve
sonrasında ölümüne kadar geçen kısa süreci anlatıyor. Ailesinin geçimini sağlamak için yorucu bir
işte çalışan Gregor'un sadece bedensel olarak bir böceğe dönüşmesi ve sonrasında aile bireylerinin
ve diğer insanların ona karşı tutumunun ne kadar bencilce ve tiksinti dolu olarak değiştiği kitapta
çarpıcı bir şekilde anlatılıyor. Samsa'nın değişen tarafı sadece bedeni olsa da aile bireyleri başta
olmak üzere diğer insanların ona karşı değişen tavırları ile Kafka bizlere insanların ne denli bencil
varlıklar olduklarını gösteriyor.
Her ne kadar Dönüşüm'de gerçek hayatta karşılaşılması imkânsız bir durumdan bahsedilse
de aslında aynı durum gerçek hayatta karşılaşılması hiçbir insan için çok da uzak olmayan bir
durum gibi düşünülebilir. Elbette bir sabah kalktığımızda kendimizi bir böceğe dönüşmüş olarak
bulamayız; ancak bir anlık dalgınlık sonucu gerçekleşen trafik kazaları, elimizde olmayan
sebeplerle başımıza her an gelebilecek kazalar ve hastalıklar gibi birçok olay sonucu hepimiz bir
gün uyandığımızda eski yaşantımızdan çok farklı bir yaşam sürmek zorunda kalabiliriz ve eski
yaşantımız için oldukça sıradan sayılabilecek birçok şeyi yapamayacak durumda olabiliriz. Gregor
Samsa'nın ilk uyandığı gün kapısını açamaması gibi biz de her gün kolaylıkla yapabildiğimiz şeyleri
yapamayabiliriz ve bu durumda Samsa'nın maruz kaldığı muamele ile karşı karşıya kalmamız da
çok uzak bir ihtimal olmaz. Her ne kadar biz hâlâ aynı biz olsak da bedenimiz, kabiliyetlerimiz ve
başka insanlara sağlayabileceğimiz faydalar iyice kısıtlanmış olacaktır. Sonrasında ise diğer insanlarAraslı 2
zamanla bizi hâlâ aynı biz olarak görmemeye başlar; sadece biz hâlâ aynı biz olduğumuzun farkında
oluruz.
İnsan tam anlamıyla bencil bir varlıktır. İnsanların kendi aralarında bencil olarak
nitelendirdiği kişiler sadece “daha bencil” olanlardır. Her insanın yaptığı en az bencillik içeren
davranış olarak nitelendirilebilecek iyilik yapma bile aslında karşılık beklenmeden yapılıyormuş
gibi görünse de bir şekilde karşılık beklenerek yapılır. Gerek dini inanışlar gereği sonunda
ödüllendirilme beklenmesi, gerek iyilik yapılan insandan daha sonra iyilik yapmasının beklenmesi
veya sadece vicdanlarımızın rahatlatılması ve kendimizi iyi hissetmemiz amacıyla yapılır aslında
tüm bu iyilikler. Son durum, yani içsel rahatlama amacıyla iyilik yapma durumu, belki de en az
bencilce olanıdır; çünkü iyilik yapma olayı öncesi vicdanımızın bizi harekete geçirecek şekilde kötü
hissettirmesi aslında insanca diye nitelendirebileceğimiz değerli bir olgudur. Ne yazık ki her zaman
ve her durumda insana yol gösteren vicdana çok az kişi sahiptir. Kısacası insanlar bencil varlıklardır
ve yalnızca az sayıda olan kısmı daha az bencil olmalarını sağlayacak, işler durumdaki bir vicdana
sahiptir. İşte bu yüzden insanlar için çevresindeki insanlar yalnızca sahip oldukları unvanlar ve
onlara faydalı olma dereceleridir genellikle. Bu nedenle bir gece ansızın çeşitli yetilerimizi
kaybetmiş olarak ya da dış görüntümüz insanları bir şekilde rahatsız edecek şekilde uyandığımızda
biz hâlâ eski biz olsak da çevremizdeki insanlar için eski bizden bambaşka bir biz oluruz; çünkü
onlar için biz işe yaradığımız ve onlara fayda sağladığımız kimliğimiziz, onlara fayda
sağlamadığımız zaman yalnızca onlar için bir yük anlamına geliriz.
Peki, insan gerçekten de bencillik kavramı kapsamında düşünüldüğünde bu kadar nefret
edilesi bir varlık mı? Elbette ki değil, her canlı gibi insan da bir şekilde hayatta kalma çabası
gösteriyor ve bu çabanın doğal sonucu olarak bencil davranması aslında gereklilik oluyor; ancak
medeniyet geliştikçe bu bencillik gereklilik olmaktan gitgide uzaklaşıyor. Bencillik duygusununAraslı 3
körelmesi de modern zaman Fransız İhtilali gibi bir hareketle oluşabilir. 1789'da nasıl insancıl
duygular olan bağımsızlık, özgürlük gibi duygular önem kazandıysa ve olağanüstü güçlere sahip bir
yöneticinin varlığına gereklilik köreldiyse, modern zaman devrimi ile de “insancıllık” önem
kazanabilir. Bu durumun Fransız İhtilali'nden farkı ise her insanın içinde zamanla gerçekleşecek bir
devrim olmasıdır. İşte o zaman ihtiyacımızın gitgide azaldığı bencillikten uzaklaşabilir ve insanlara
işe yararlılıkları ölçüsünde değil de yalnızca insan oldukları için değer verilen bir dünyada
yaşayabiliriz.
KAYNAKÇA
Kafka, Franz. Dönüşüm. 33. Baskı. İstanbul: Can Yayınları, 2012.",,,,
5207,Huyugüzel 1,,"21100725
TURK 101 – Sec. 43
Vedat Yazıcı
04 Kasım 2014
BİR HASTANIN GÖZÜNDEN FRANKFURT
Gezi yazısı yazan pek çok üstadımız var, şairler gezi yazılarını yazarken
genelde keyifli vakit geçirirler, en azından rahat olduklarından emin oluruz. Bir
gurmeyi düşünsenize, hem geziyor hem de onlarca çeşit lezzetli yemeğin tadına
bakıyor ve tüm bunları yaparken de notlar alıp gezi yazısı kitabını oluşturuyor. Fakat
Ahmet Haşim, diğer yazarlardan farklı olarak böbrek ve kalp hastalıkları tedavisi için
Frankfurt’a giderken seyahati boyunca bir dizi not yazmış. Notları detaylı
incelediğimizde yazarın bu tedaviyi bir fırsat olarak görüp, Frankfurt’ta bolca gözlemHuyugüzel 2
yapabileceği kadar zaman geçirdiğine şahit oluyoruz. Bu notlar daha sonra Milliyet
gazetesi ve Mülkiye dergisi tarafından birleştirilerek Frankfurt Seyahatnâmesi’ni
oluşturmuştur. Yani yazarımız bu notları alırken aslında acı çekiyormuş, fakat bunu
okuyucularına elinden geldiğince hissettirmemeye çalışmış.
Kitabın dikkat çeken en önemli özelliği ise her bir not parçasının kısa oluşudur,
hatta bazıları 2 sayfa bile gelmiyor. Kitap toplamda 21 bölümden oluşuyor. Bir başlık
altında başlayan olaylar kimi zaman birden bire kesiliyor, arkasında soru işaretleri
bırakabiliyor. Bazen de net sonu olmasına karşın olayın tadı damağımızda kalıyor
çünkü her bir olay kısa ama içerdikleri aksiyonlar bol. Kitap bu yönüyle aslında çok
bilindik bir öykü kitabı olan Tasmalı Güvercin’e benziyor. Cemil Kavukçu’nun geçen
dönem okuduğum bu güzelim öykü kitabında da benzer şekilde açık uçlu öyküler
vardı. Cemil Kavukçu sanki öykülerin sonunu okuyucudan tahmin etmesini istemiş
gibi görünüyordu. Frankfurt Seyatnâmesi’nin “Bir Zihniyet Farkı” başlıklı anısının
sonu, buna en güzel örnek olabilir. Hemşirenin cevabı karşısında şaşıran Ahmet
Hâşim, söylediklerinin sadece iltifat amaçlı olduğunu hemşireye açıklamış mıdır,
yoksa bu güzelim hemşireyi ailesi karşısında sırf mağdur etmemek için İstanbul’a
davet etmek zorunda kalmış mıdır? Bilemiyoruz. “Teklifinizi mektupla anama babama
bildirmiştim. Şimdi cevap aldım. İstanbul’a gitmem için müsaade veriyorlar…
Donakaldım!” (42).
Kitabı elinize alıp bir solukta okuduğunuzda (ki çok kısa bir kitap) notların kısa
olmasına ve başlıktan başlığa geçilmesine karşın olaylar birbirini takip ediyormuş
havasına kapılıyorsunuz. Bu notlar kitap haline getirilmeden önce, o dönemde parça
parça Milliyet gazetesinde yayımlanmış, daha sonra birleştirilerek bir kitap halineHuyugüzel 3
getirilmiş, fakat notlar kitaplaştırılırken olayların kronolojik sırası göz ardı edilmiş.
İddiaya göre yazar Ahmet Hâşim, notları bir araya getirirken kronolojik sırayı
bozmakla kalmayıp her notun başına ve sonuna eklemeler yapmıştır. Bu sebeple
kronolojik sıralama olmamasına rağmen uzun bir olay bütünü başlıklarla bölünmüş
gibi gözükebiliyor. Yani bir dizi farklı olaylar düşünün; bunların başlarına ve sonlarına
eklemeler yaparak sanki tek bir olaymış gibi gösteriyorsunuz. Kitap boyunca genel
olarak karamsarlığın hüküm sürmesi de gözden kaçmıyor. Seyahatin sonbahar
mevsimine denk gelmesi, yaprakların düşüyor olması, yazarın kendini hasta olarak
görmesi, havanın daima kapalı ve yağışlı olması da hiç şüphesiz yazarın ruh halini ve
psikolojisini etkilemiş olmalı ki kitabın sonlarına doğru şu cümleyi yazmış; “Zira ben
bir İstanbul hastası idim!” (40).
Bir gezi yazısı kitabı olmasıyla birlikte Frankfurt Seyahatnâmesi; hiç şüphesiz
dönemin sosyal, siyasi ve kültürel izlerini de bizlere ulaştıran ve yazarın psikolojisini
bize hissettiren enfes bir Ahmet Haşim eseridir.Huyugüzel 4
KAYNAKÇA
Hâşim, Ahmet. Frankfurt Seyahatnâmesi. İstanbul: Yapı Kredi Yayınları, 2013.
Bahadır, Hatice Mine. “Frankfurt Seyahatnamesi – Bir solukta okuyacaksınız…” (23
Ekim 2010) 08 Ekim 2014. <http://kitap.antoloji.com >",,,,
1730,Cahit Caner Ünver,,"Turk 101 – 38
Vedat Yazıcı
Mutluluğun Anahtarı
Mutluluk nedir diye sorulsa hiç kimse aynı cevabı vermez. Dünya üzerindeki her bir
kimse için bu tanım farklıdır. Yani mutluluğun tanımı göreceli bir kavramdır. Kimisi için
mutluluk küçük bir köyde sevdiklerimizle yaşamak iken, kimisi için de her gün farklı lüks
lokantalarda yemeğini yiyip farklı lezzetlerin tadına bakmaktır. Kimilerini küçük şeylerle bile
mutlu edebilirken, kimilerine dünyaları versen mutlu edemezsin. Çünkü herkesin kendine ait
bir mutluluk tanımı vardır ve o tanımı o kişiye sunmadan asla mutlu edemezsin.
Sürekli mutluluktan, mutlu olmaktan, mutlu yaşamaktan bahsederiz. Peki gerçekten
sürekli mutlu bir şekilde mi yaşarız? Tabi ki hayır. Elbette hiç kimse hayatı boyunca “mutlu
bir şekilde yaşadım” diye iddia edemez. Herkesin hayatında inişli çıkışlı diye tabir edilen bir
dönem vardır mutlaka. Bu iniş çıkışlar sayesinde hayatımızı düzene koyarız biraz da. Her
inişte bir çıkış yolu ararız ve o çıkışı bulduğumuzda ister istemez mutluluğu tadarız. Her
seferinde bu engebeli yolda, mutluluğun tanımı bizim için değişir ve farklı anlamlar, değişik
boyutlar kazanır. İnsanoğlu doyumsuz olduğu için kimi zaman bu mutluluğun bile kıymetini
bilmez ama bu iniş çıkışlar sayesinde biraz olsun farkındalığı artar ve bilinçlenir. Her inişin
bir çıkışı olduğu gibi her çıkışın da bir inişi olduğunu aklımızda tutmalıyız. Yani söz konusu
mutluluk bile olsa her zaman daha fazlasını istemek yerine elimizdekiyle de yetinmesini
bilmeliyiz.
Mutluluğu yaşadığını hissetsen bile asıl önemli olan şey o mutluluğu daimi kılmaktır.
İnsan doğası gereği dinamik bir canlıdır. Bir kişiye sürekli aynı şeyleri hissettirerek her
seferinde aynı şekilde mutlu olmasını beklemeyemezsiniz. İnsan beyni ve dolayısıyla
düşüncesi yaşadığı her olaydan etkilenir ve hayata dönük algısı sürekli değişir. Eğer belli bir
süre boyunca mutlu olduğunu hissettiğin bir eylemi yapmaya devam edersen, bir bakmışsın o
şey rutine bağlamıştır ve sen artık mutlu değilsindir, mutlu olduğunu zannediyosundur.
Patinaj yaptığın duygusu çöreklenir içine ve bir anda kendi hayatını değersiz ve ucuz görmeye
başlarsın. Rutine bağlayan eylemlerin artık eskisi gibi mutluluk vermez, tam tersine iç
burukluğu verir ve en sonunda bir kısıtlanmışlık hissi kaplar içini. Peki bu kısıtlanmışlık
hissinden nasıl kurtulabilirsin? Hemen bir kaçış ararsın, yeni heyecanlara atmak istersin
kendini, yeniliklere açarsın kendini bir anda. Kendini yeniliklere açarak, hayattan farklı şeyler
bekleyerek kendini kurtarırsın. Hayatın, senin karşına ne çıkaracağını bilmeden yaşamaktan
zevk alarak sürdürmelisin yaşamını. Böylece karşına çıkan her yeni şey hayatına ayrı bir renk
katar, yeniden mutlu olmanın tadına varırsın ve belki de mutluluğun tanımı senin için
değişiverir bir anda.
Mutluluk kavramının bir yaşı yoktur. İnsan ister yedisinde olsun ister yetmişinde,
hiçbir şekilde o yaşadığı mutluluk hissini kelimelere dökemez. Zaten mutluluğu anlatmak içinsözcüklere de ihtiyaç duymazsın aslında, gözlerinden bile okunur kimi zaman o yaşadığın
duygu. Öyle bir duygudur öyle bir kavramdır ki mutluluk, bir anda hayatına yeniden sahip
olduğunu, zihnindeki eksik parçaların tamamlandığını hissedersin. Rüzgârı arkana alıp da
hayatına devam ettiğini hissedersin. İşte gerçekten mutlu olduğunu hissettiğin o anda,
zamanın durmasını ya da o anın hiç bitmemesini istersin. Yarını bilmeden, düşünmeden
yaşamak istersin. Yalnızca o anın, o mutluluğun tadını çıkarmak istersin. Her şeyin bir sonu
olduğunu o an kafandan çıkarırsın ve çıkarmalısın da. Çünkü bir “son” düşüncesiyle o anın,
mutluluğun tadını çıkaramazsın. Hayatta da ister mutlu olalım ister olmayalım her zaman anın
tadını çıkarmaya çalışmalıyız. Eğer anın tadını çıkarmaya çalışırsak mutluluk zaten bizi takip
edecektir.",,,,
7413,Beş Ölümcül Erdem,,"karşıma çıkan acı bir ders ile henüz büyümediğimi tekrar fark ediyorum. Son öğrendiğim ders ise
“mütevazı olmamak”.
Düşünüyorum da ben büyürken resmen beynimle hamur gibi oynamışlar. Sanki annemin
karnından sakallı bir şekilde doğmuşum gibi büyük erdemler öğütlenmiş. Ben onları “Beş ölümcül
erdem” -bir yerlerden tanıdık gelmiş olabilir- olarak adlandırıyorum. Dinlemeyi bil, saygılı ol, kibar ol,
çalışkan ol ve en önemlisi mütevazı ol! Yıllar geçtikçe ben ve sakalım büyürken, bu erdemler yavaş
yavaş kimliğime ve bilinçaltıma işlemiş. İşin kötü yanı böyle derine işleyen düşüncelerin, orada
olduklarını kolay kolay fark edemiyorsunuz. Sanırım yıllardan beri duyduğum “ergenlik, kişinin kendini
tanıma sürecidir” açıklaması, sonunda gerçekleşiyor.
Şu an “kendimi tanıma sürecim” doğrultusunda son kararım, bu tarz erdemler üzerine kafa
yormamak. Bir insanın benimle paylaştığı şey ilgilimi çekiyorsa onu zaten dinlemez miyim? Peki ya,
bana karşı saygılı ve iyiyse zaten düşünmeden saygı duymaz mıyım? Sevdiğim derslere zaten çalışıyor,
kibar insanlara karşı kibar oluyorum. Eğer ben, bana alenen düşmanlık sergileyen birine karşı hâlâ
kibar olmaya çalışıyorsam, eminim Mevlânâ bile gelse bu durumu saflık olarak nitelendirirdi. Âdeta
“günahlardan” kaçarken, kendime karşı en büyük günahı işliyorum. Bu metni yazarken bile kafamda
dönen düşünce, “acaba insanlar beni yanlış anlar mı?”. Ne zamandan beri kendi düşüncelerimi ifade
ederken bile başkalarını düşünür hâle geldim? Tabii siz yine de beni yanlış anlamayın. Ben kaba ve
mendebur bir insan olmaya çalışmıyorum. Sadece, artık bu hayatı kendi mutluluğum çerçevesinde
yaşamak istiyorum.
Mütevazı olma konusuna gelirsek kendisi belki de beş ölümcül erdemden en tehlikelisi.
Sinema filmlerinde gördüğüm -ufak bir ihtimal, günlük hayatta da görebilirisiniz- burnu havada, prens
ukalalığındaki insanlar elbette itici ve çekilmezler. Asıl soru, gerçekten başarılı ve iyi niyetli olarak
yaptığım bir şey ile ilgili mütevazı olmalı mıyım? Artık benim için cevap hayır! Bir süredir kafamda
olgunlaşan bu mütevazı olmama düşüncesine uç ve somut bir örnek olarak Aleksandr Belyaev’in Su
Adamı kitabındaki karakteri verebilirim. Yarı insan yarı balık formundaki bu karakter, yüzlerce
denizcinin hayatını kurtarmasına rağmen insanlar tarafından “deniz şeytanı” olarak anılıyor. Sebebi
ise kırmızı taytı ve yakışıklı gülümsemesi ile kameralar karşısına bulunmaması -bu konu ile ilgili
Aquaman’i araştırabilirsiniz-. Her ne kadar kurgu bir eser de olsa hayat kurtarmanın önemi dahi kendi
başına anlaşılamıyorken, benim ilkokulda arkadaşım üzülmesin diye yaptığım ince hesaplar nasıl
anlaşılabilir? Ben çocukken okyanus ötesi -halam Amerika’da yaşıyordu- gümrük bağlantılarım vardı.
En son çıkan oyuncaklara daha Türkiye’ye gelmeden -fiyakalı bir çocuktum evet- sahip oluyordum. Bir
seferinde sınıf arkadaşım üzülmesin diye elimdeki oyuncakları “mütevazı” bir şekilde eksik
göstermemin ardından, aldığım “ezik, o kadar mı oyuncağın var sadece” cevabı beni şoka etmişti.
Elbette şu an konu benim çocukluk travmalarım değil. Ancak bugün hâlâ bu oyuncak krizinin
benzerleri ile karşılaşıyorum. İncelik yaparak saatlerce ders anlattığım bir arkadaşımın, benim “ne
demek canım önemli değil” cevabımdan sonra gerçekten de önemli değilmiş gibi bir tavır takınması
zoruma gidiyor. Yanlış anlaşılma olmasın, karşılığında bir beklentim yok ama istemsizce, yaptığım
inceliğin anlaşılmasını istiyorum. Şairin de dediği gibi “zaten her insanın derdi anlaşılmak değil mi?” -
klişeler güzeldir-.
Madem derdim anlaşılmak ve mutlu olmak. Beni mutsuz eden ve anlaşılmamı engelleyen
şeyler ne? Evet insan! Anladım ki karşımda doğru insan varsa beş ölümcül erdem ve yedi ölümcülgünah yeniden olması gereken anlamı kazanıyorlar. Mevlânâ’nın da dediği gibi “ama siz de saf
olmayın canım” -onun söylemediğine dair görüşler de mevcut-. Ben kendimi anlatabildiğim ve
karşıdakinin beni anlayabildiği kadar varım. Kibar, mütevazı ve bir o kadar da anlayışlı birine karşı
elbette kötü bir tavır takınamam. Bu noktada yıllardır küçümsediğim, “herkese değeri kadar” temalı
şarkılarla dolu olan Türk Popu’nun, aslında ne kadar derin ve anlamlı olduğunu fark ettim (!). Evet,
bundan sonra herkese değeri kadar! Tabii hakkımı ararken aynı zamanda insanların hakkını vermek
şartıyla. Bu arada yazıyı da ne güzel yazmışım değil mi?
İlhami Can Parlakdemir
21703968",,,,
5097,Akademisyenin Gardırobu,,"üniversiteden mezun oluyorsun ve artık yetkili birisi olarak nitelendiriliyorsun. Bunun için sana
diploma veriyorlar. Diplomayı ise öyle herkese vermiyorlar. Onu alabilmek için özel bir elbise giymek
lazım. Hani şu yerlere kadar uzanan giysi var ya, cübbe. Bir de başa bir serpuş giyiyorsun. Onun adını
bilmiyorum ama eminim onunda çok güzel bir ismi vardır.Sanırım bu hayali bana güzel kılan mezun
olma durumundan çok o cübbe ve serpuş. Tabi ki bu kombini tamamlayan diploma ve tören. Bu tablo
bana hep çok güzel gelmiştir.
Yakın vakitte okuduğum bir yazı bu konudaki fikirlerimi büsbütün değiştirdi. Ne yazık ki bu mezuniyet
töreni aslında yalnızca bir şeyleri taklit, özenilen bazı şeylere dönüşme çabası imiş. Biz aslında
özümüzü reddedip başka şeyleri kendi özümüz gibi kabul ediyormuşuz. Özümüzü reddedip de kimleri
taklit ettiğimizi öğrenebilmek için önce bu kıyafetleri daha önceden kimler giyiyormuş onu öğrenmek
lazım.Bu kıyafetler aslında eski rahiplerin, papazların kıyafetleriymiş. Kıyafet üzerindeki şekiller ve
renkler onun hangi kiliseden, hangi mezhepten olduğunu gösterirmiş. Bu rahipler zamanlarının
bilginleriymiş. Tabi gel zaman git zaman avrupada bilim gelişmiş. Bilginlik sıfatı rahiplerden bilim
adamlarına geçmiş. Ancak bilim adamlarına bilginlikle beraber bu kıyafetlerde geçmiş. Artık o mezhep
gösteren işaretler de bilim adamının hangi üniversiteden, hangi fakülteden olduklarını göstermeye
başlamış. Biz de diğer ülkelerdeki bilimi alırken onların üniversitelerini kopyalamışız. Bu kıyafetlerde o
şekilde gelmiş.1
Aslında her mezuniyette bir papaz ayini yapıyormuşuz. Basit, içten gelen güzel duygularla yaptığımız
mezuniyet bile özünde ne kadar taklit içeriyormuş. Bunlar, aklıma şunları da getirdi: Böyle bir şey bile
aslında taklit ise acaba hayatımızdaki şeylerin kim bilir ne kadarı taklit unsuru. Kaçımız kendi hayatını
yaşıyor, kaçımız başka bir hayatı taklit ediyor. Tabi ki hiçbirimiz birilerini ya da bir şeyleri taklit ettiğini
kabul etmek istemez. Ancak bu örnekte de olduğu üzere aslında hayatımızdaki bir çok hareket,
davranış başkalarını taklitten başka bir şey değil ama biz bu hareketleri kendimizin hareketleri,
davranışları olarak yorumladığımız için bir çok şeyi taklit olarak görmekte zorlanıyoruz.
Hayatımızda belki önemli ölçüde üzerinde düşünmediğimiz birçok hareket var ki bunlar taklit ürünü.
Ama taklit külliyen zararlı bir şey mi ki de onun farkında olmalı ve ondan kaçmalıyız? Taklit aslında
hayatın ayrılmaz bir parçasıdır ve ondan kaçamayız. İnsanlar düşüncelerini, etraftaki somut ve soyut
şeylere bakarak geliştirirler. Bu düşünceleri doğrultusunda hareket ederler. Bunlara göre yeni şeyler
üretirler. İnsanlar yeni bir şeyler üretirken hayatlarında deneyimledikleri şeyleri taklit ederler. Ancak
buradaki üretme sürecinin hepsi taklitten oluşmaz. İnsanlar bir şeyler üretirken taklit ettikleri şeyleri
yorumlarlar. Burada yapılan şey, yorum ile taklit niteliğinden kurtulduğu için artık adı ilham olur.
İnsanlar bir şeyler üretirken her şeyi kendi içlerinden çıkartmak zor bir şey olduğu için bir yerlerden
ilham alabilirler. Ancak bu onların kendilerinden bir şey katmayacakları anlamına gelmez. Üretilecek
şeyin iskeletini insanın kendi özünden oluşturması gerekir. Yoksa üretilen şey sonunda kökü kökeni
belli olmayan bir şeye dönüşür. En sonunda kendi özümüzden gelen bir şey ile karşılaştığımızda onu
ya küçümseriz ya da bizden saymayız. Mesela “mezuniyet gününde herkes kavuk giymeli” desem
çoğu kimse bana karşı çıkacaktır. Bunun dinci, modernlikten uzak bir haraket olarak görecektir. Çok
ilginçtir ki bunu diyenler mezuniyet gününde papaz serpuşu giymekten gocunmazlarDemek ki kaçınmamız gereken şey, tıpa tıp bir şeyi taklit etmek imiş. Bunun yolu da bir şeyi alırken
ona kendi yorumumuzu katmak imiş. Eğer ona kendi yorumumuzu katmazsak yeni bir şeyler
geliştirmemiz ve kendimizi geliştirebilmemiz beklenemez. Bundan dolayı taklit eden birisi ileriye
gidemez. Belki taklit ettiği şeye yaklaşabilir. Hayatımızdaki taklitlerde bizi ancak taklit edilen kadar
ileriye götürebilir. Bu yüzden bu taklitleri olabildiğince fark etmemiz lâzım. Yapabiliyorsak kendi
yorumumuzu katıp yeni bir şeyler üretmeliyiz. Yapamıyorsak da bu taklitlerden kurtulmalıyız. Ancak
bu şekilde ileriye gidebiliriz.
Ömer Selim Çiftçi
21502929
1(kaynakça: Derin Tarih dergisi, Ekim 2016, İsmail Kara)",,,,
2084,Osman Furkan Kar,,"Amerikalı bir astrofizikçi ve astrobiyolog olan Carl Sagan’ın hazırladığı ve yazdığı, hem
belgesel serisi hem de bir kitabı olan “Cosmos” kısaca ‘Her Şey’ demek. Sagan, üstün bir bilimadamı
olmasının yanında, her insanın bir bilimadamına dönüşemeyeceğinin kesin bir bilincinde olarak; hem
bilimin halk tarafından anlaşılması ve sivillerin etraflarında olan bitenden –objektif olarak ve dogma
kazanımlardan sıyrılarak- kısmen haberdar olması hem de bilimi herkes tarafından ilgi çekici bir
biçimde anlatarak kendi içlerindeki bilim uğraşının ve hayranlığının insanlar tarafından fark edilmesini
sağlayıp bilime yeni dehalar kazandırmak için bu eserleri oluşturuyor. Sagan’ın beni kendine hayran
bırakması ve bana tam bir ‘idol’ olması da işte burada başlıyor.
Çocukluğuma dair olayların çoğunu elbette hatırlamıyorum ancak hatırlayıp da çok
sevdiklerimse genelde sabahları kimse uyanmamışken kalkıp buz dolabındaki o –ilginç bir şekilde
siyah ve- mandalina dolu poşeti önüme alıp bilgisayarın karşısında bağdaş kurduğum ve defalarca
izlediğim o belgesel cdlerini tekrar oynatmak için gerekli yuvasına koyduğum anılarım. Hepimiz
mutlaka izlemişizdir hani şu ‘Dünya, Güneş’e bir adım daha yakın olsa yanardık; Güneş’ten bir adım
daha uzakta olsa donardık.’ bilgisi(!) yer alan güneş sistemi belgesellerini. Bense 8 yaşındaydım ve bu
söylem bana göre bir saçmalıktı. O zamanlar ‘belgesel’ kavramını, bilginin sel olup aktığı ders filmleri
olarak tanımlamıştım –halâ çok hoşuma gidiyor açıkçası bu tanım- ve ‘Allah dünyayı çok güzel
yarattı’dan öteye gidemeyen cümleler bana hiç etkileyici gelmiyordu. Bunun arkasında, inançları
yüceltmek için yanlış bilgilerin verilmesinin doğru olmadığını düşünmem yatıyor. Zira tarihte yanlışbilgi verilerek din övülmezdi. Gerekli övgüyü bence İstanbul’un fethinden sonra Fatih’in burayı bilim
merkezi yapmak adına bilim adamlarını İstanbul’a çağırmasını veya çocukluğumdan beri okuduğum
Ali Kuşçu gibi matematik alimlerinin çalışmaları gibi gerçek kaynaklar ile delillendirip dillendirmek
gerekiyordu. Bence bu daha iz bırakan bir etkiydi. Bu konuda ciddi iyileştirmeler olması gerektiğini
uzun zamandır düşünüyorum, zira mutlak hatalı veriler her zaman küçük düşürücü bir izlenim bırakır.
Cosmos serisine erişmemse işte tam bu zamanlara denk geldi. ‘Carl Amca’ klasik belgesellerdeki gibi,
ekranda gezen ardışık resimler, oynayan figürler ve bilimden uzak, yalnızca bir seslendiricinin
konuştuğu basit bir belgeselden çok ötesini yapmıştı. Görüntüde yer değiştiren animasyonlar yerine
hareket eden hep kendisiydi, ‘Cosmos’u izlemek sanki dedenizin yanına oturup size hikâyeler
anlatması gibi çok içtendi. Carl Amca kendi araştırmalarını, anılarını ve öğüt denebilecek yöntemlerini
-8 yaşında bir çocuğun anlayacağı şekilde- paylaşırken ona resmen hayran oluyordum ve bu his
tanımadığınız bir dedeniz için hiç de garip değildi.
Cosmos’un bana göre çok çekici diğer bir noktası ise ‘Her Şey’i adeta bir ‘hiç’ olduğumuzu ima
ederek aktarmasıydı. Serinin bir bölümünde Sagan çok büyük bir yemek masasına tek başına
oturuyordu. Eski bir fırında -ki belgesel 1980 yapımı olduğu için o zamanlardaki normal bir fırın olsa
gerek- unla haşır neşir olmuş bir çırağın elmalı pasta yapımından o elmalı pastanın sofraya gelene
kadarki süreci kısaca gösteriliyor, Sagan tepsiyi eline alıyor ve zor zekat bir dilimi parçalayarak kesip
tabağına koyuyordu ve diyordu ki : “Eğer sıfırdan bir elmalı pasta yapmak istiyorsanız, önce evreni
yaratmalısınız.”(1) . Şu an 19 yaşındayım ve hala bir kopyasını saklayıp sürekli tekrar izlediğim bu
belgeselde bu sahne beni hep şaşırtıyor. Çok sıradan bir şekilde, dünyanın herhangi bir yerinde, şu
anda muhtemelen birileri elmalı pasta yiyordur. Ama biz o pastanın sahibi değiliz ve bu çok
aşağılayıcı. Bir tatlıyı bile en baştan yapabilecek bilgiye ve donanıma sahip olmayan canlılarız, bunu
bana fark ettirdiğinde ilk önce çok garipsemiştim ve Carl Amca’ya muhteşem bir saygı duymuştum.
Sonraysa kendi adıma daha da çok üzülmüştüm, çünkü ben elmalı pasta yapmayı bile bilmiyordum.
Ne zaman kendime dair bir kibir sezsem, hemen duraksar, bu sahneyi izler ve ayaklarımı tekrar yere
basarım. Hatta bu o kadar derin bir etki ki konuyu kulağıma küpe yapmak için bilerek elmalı pasta
yapmayı hâlâ öğrenmiyor ve evden her uzun süreli ayrılışımda annemden bana elmalı pasta
yapmasını ve bir kapla valizime koymasını istiyorum. Ancak bu şekilde kendimi beğenmiş olmamaya
çalışıyorum.İnsanları yersiz kibirlerinden kazımak için oldukça sade bir yöntem bana kalırsa. O kadar
basit ki, elmalı pastayı bile kendiniz yapmıyorsunuz hatta..!
Onlarla tanıştığım andan beri Cosmos ve Carl Amca bilgiye ulaşma ve onu yorumlama
hakkında bana çok fazla donanım kattı. Astrofizik başta olmak üzere bilime olan sevgimi Carl Amcaya
ve onun üslubuna borçluyum belki de. Onun etkileyerek bilime çektiği insanlardan biri de benim ve
bu alanda ilerlemek ise benim adeta ödevim oldu. Sebebi ise yine Cosmos’da da söylediği gibi ‘Bir
yerlerde müthiş bir şeyler, keşfedilmeyi bekliyor.’(2). Benim için iyi ve faydalı insan olmanın yolu bu
çünkü. Anımsamayı çok sevdiğim o anılarımın devamına gelince; ben izlemeye dalmış ve evrende Carl
Amca ile gezinirken annem uyanırdı ve yediğim mandalinaların kabuklarından geri kalanların belli
olmadığı poşete bakardı. Sonra göz göze gelirdi benle ve bir daha hiç gülemeyecekmişçesine kahkaha
atardı bana. Sonraysa zamane çocuk programı ve çizgifilmlerinden Duma Duma Dum ve Pokemon’u
beraber izlerdik...KAYNAKÇA
1. Sagan, Carl. Carl Sagan’s Cosmos . 1980. British Broadcasting Corporation (BBC). TV-Belgesel.
2. Sagan, Carl. Carl Sagan’s Cosmos . 1980. British Broadcasting Corporation (BBC). TV-Belgesel.",,,,
4618,Sonsuz Çıkmaz,,"ölüm kendisininki de olsa, ölümün bir anlamı yoktur aslında ve belki de bu kadar korkutucu ya da
ağza bile alınmasından korkulmasının altında yatan sebep budur, veyahut da bilinmeyendir insanları
korkutan çünkü esasen bilinmeyenin ta kendisidir ölüm. İnsanlar bu gezegenin topraklarına ilk
adımlarını attıktan ve var olduklarından, yaşayıp öldüklerini ve gidenin bir daha asla geri
gelmeyeceğini anlayıp kavrayabildiğinden beri, yüzyıllar boyunca bir açıklama getirmeye
çalışmışlardır ölüme. Gelmiş geçmiş en büyük beyinler, belki de dünyaya bir daha gelmeyecek olan
zekâlar bile ölüm korkularını simya ile ya da tahmini formüllerle ölümü yenmeye ve ölümsüzlüğe
ulaşmaya çalışmışlardır, hatta aklınıza gelebilecek dünyaca ünlü liderlerin çoğu, belki koltuk
sevdasından belki de değil, ya kendi başlarına ya da altlarında çalışan bilim adamlarına bu korkunç
ve çözümü olmayan ölümü alt ettirmeye çalışmışlardır.
Ne kadar ilginç aslında değil mi? Ölüme çare bulmaya çalışan insanlar, bu zeki beyinler ve
milyonlara tesiri olan güçlü liderler neden yaşadıkları süreç içerisinde insanlık namına yararlı bir
şey yapmak yerine ölüme bir kür bulmaya çalışmışlardır? Zannedersem insanın ego yapısında
yatmakta olan ve beynimizde adeta kodlanmış olan bir içgüdüden ibarettir bu. Tıpkı bir yazarın
kitap yazarak isminin eserleriyle ölümsüzleştirmeye çalışması ya da bir Mısır Firavunu’nun
kölelerine işkence ederek kendine devasa bir piramit mezar yaptırtıp, kendinden sonraki
jenerasyonları korkutmak istemesi, bu basit yaşamsal içgüdünün akla gelebilecek en basit
örneklerinden olabilir.
Lâkin bu kadar hikmetli uğraşları göze aldıktan sonra önemli bir gerçekle de yüzleşmesi
gerekir insanın; ölümün esasen bir anlamı olmadığı gerçeğiyle. Bu anlamsızlık Émile Zola’nın Kim
Nasıl Ölüyor adlı öyküler kitabındaki Zengin, anne karakterinin fakir oğullarının, annelerinin ölüm
döşeğinde, onun ölümünden çok, kendi aralarında söz konusu kalacak miras miktarını tartışırken
annelerinin bu muhabbetleri duyup, ölümünün, bütün kutsallığını ve anlamını kaybetmesi1 bumânasızlığın en etkileyici örneklerindendir. Peki, neden ölüm anlamsızdır diye sorarsanız eğer, en
basit ya da ilk akla gelen cevap, şu an ki beynimizin ve zekâ seviyemizin bu olayı anlayamayacak
kadar evrilmemiş olmasındandır diyebilirsiniz. Lâkin tam tersine, insan beyni olayın tamamen
farkındadır, ölümün ve ölümün anlamsızlığını, düşüncelerinin arka kısımlarına atarak ölümün bir
anlamının olduğuna ve bir yazar, zengin bir milyoner veyahut da bir firavun olmadan, hayatının
ölüm sonrası yaşamında devam edeceği düşüncesi altında rahatlamayı seçer. O düşüncelerinin
arkasına attığı, ölümün anlamsızlığı fikirleri, adeta beynini tırmalamaya çalışırmışçasına dışarı
çıkmaya çalışır ancak insan doğası ölümün anlamlı bir şey olduğu düşüncesiyle kendisini
kandırarak, bu tırmalayan dürtüleri istemsizce saklar. Bu düşüncelerin insanlardan habersiz ve
kontrol dışı, tek dışarı çıktığı an cenazelerdir. Dökülen o her gözyaşı tanesi üzüntü ile birlikte
mânasızlığın ve anlam verememin fiziksel bir şekilde dışarı akışıdır aslında. Tabi bu bahsettiklerim
normal insanlar için geçerlidir, peki ya zengin ve tanınan insanlar? Esasen onlar da farklı değillerdir
normal insanlardan, tek fark onlar ölümsüzleştirmeye çalıştıkları insanlar için daha fazla para
harcarlar ama bu anlamsızlığı ortadan kaldıramaz. Tıpkı yine Émile Zola’nın aynı öyküler
kitabındaki başka bir öyküdeki zengin Kont karakterinin ölümü sonrası yazarın olayları ifade ettiği
gibi: “Artık cenaze arabası gözden kaybolduğu için defin töreni de unutulmuştu. Muhabbet aldı
başını yürüdü, hanımlar yaz aylarından, beyler işlerinden bahsediyordu.”2 Hayatın ne kadar kısa bir
sürede ölümü yutarak herşeyin nasıl normale döndüğünün yani şaşalı bir törenin bile ne kadar kısa
bir sürede akıllardan silinebildiğinin göstergesidir bu kısa alıntı.
Çünkü herkes korkar ölümden, sadece herkes farklı yollarla göğüs germeye çalışır ölüme.
Bu ya bir yazar ya da bir firavun gibi kendi kendisine, bir zengin ailenin yaptığı gibi birbirlerinin
anısına ya da normal bir insanın mantıklı düşüncesini bir kenera atması gibi uğraşlardan ibarettir.
Lâkin insanın beyninin arkasına attığı o önemli bilgiyi unutmayıp ölüme değil hayatın tamamına
göğüs germesi lazımdır çünkü ölümle ancak böyle yüzleşilir.
Arda Dipova/ 21601678________________________________________________________________________________
Kaynakça: Zola, Émile. Kim Nasıl Ölüyor?. İstanbul: Sel Yayıncılık, 2017 Sayfa: 231 Sayfa: 132",,,,
6396,Güloğlu 1,,"21502612
TURK101-007
Ali Turan Görgü
BÖYLE OLMAYACAKTI HANİ
Bir zamanlar mutluluğumun yankı yaptığı duvarlarda çürüyorum. Unutulmuşluk
taşınmaz bir yük gibi bindi sırtıma, küçülttü, yok olmaya itiyor beni. Direnemiyorum. Eğer bir
karşılığı olacaksa bu yok oluşun, onlar da en az benim kadar unutulsun istiyorum. Saatli
bombalar kuruyorlar baş ucuma bütün dünyayı uyutup. Bir başımayım. Saat farkı yok, gece
gündüz yok. Her bir bomba daha da azaltıyor beni, fark eden yok. Yavaşça tükeniyorum
zihinlerde ve gerçekte. Hatırlamak zor artık, hatırlanmak da bir o kadar...
“Bir şey unuttunuz geçmişe gittiğiniz misafirlikte…” diyor Baki Ayhan T., “…Kırdığınız
ilk yürekten söz etmeyecektiniz hani” (22). Kırılan ilk kalp benimki mi, bu kadar çabuk
unutulan? Yerle bir etmeyi çok sevdiğiniz camın parçaları batıyor, canım acıyor. En büyük
başarınız buymuşçasına mı söz ediyorsunuz incitmekten? Siz unutabilirsiniz bir süre sonra bu
haksız gururunuzu, ben unutmuyorum. “Bir şey unuttunuz geçmişe gittiğiniz trende…” diye
ekliyor şair, yetmiyormuşçasına, “…Tanıdığınız ilk istasyonda inmeyecektiniz hani” (22).
Tanıdık bir duygu alıkoyuyor bilinmezlikten. Nefret bile olsa bu duygu, tanımanın sıcaklığını
hissettiriyor. Geri dönüş ihtimal dışı artık, aynı ileri gitmenin imkansızlığı gibi. Tek yönlük bu
istasyonun bileti. Sabit kalıyorum en derinde kimi zaman. Ama en derini tanıyorum,
tırmanmak daha güç geliyor sonunu bilmediğim ışığa; karanlığa alışıyorum. Sonuçları bilinen
bir hata gibi aynı geçmiş. Tarihim tekerrür mü etsin, bildiğim bombalar mı patlasın yanı
başımda? Acıyı tanıyorum. “Bir şey unuttunuz geçmişe gönderdiğiniz şiirde…” diyor sonGüloğlu 2
olarak Baki Ayhan T., “…Bulduğunuz ilk imgeye sarılmayacaktınız hani, acemi şairler gibi”
(22). Bulduğunuz ilk el benimki miydi peki, hiç bırakmayacak gibi sarıldığınız? Ben de
unuttum bir şeyleri; incindiğimde bırakmayı unuttum, sözcükler tükendiğinde bile susmayı,
bir defterin sayfaları tükendiğinde kapatmayı unuttum. İnsan işte, unutuyor.
Biraz da geleceğe bakmak istiyorum, bugün dünün geleceği değilmişçesine.
Bilmediğim bir hayat için hayaller kurup bir defalık da olsa geleceğe misafir olmak... Orada
iyileşir belki yaralarım, çiziklerim. Bir sinema filmi üzer beni en fazla ya da hüzünlü bir şarkı.
İlk kırılışı olmaz yüreğimin ama kimseye söylemeyeceğine söz verir şarkılar. Tren bu kez
geleceğe götürürse eğer beni, bildiğim ilk istasyonda sadece camı seyrederim. Belki nice
tanıdık istasyonlardan geçerim de en ıssız olanda inerim, kim bilir. Mutluluk da acı da tek
çeşitmişçesine nefes almaktansa, risk alırım. Zırhımı attığımda dolar ışık dünyama, karanlık
artık gözlerimi rahatsız etmez. Böyle mi ulaşıyor insanlar en derinden en zirveye? Işık mı
gözlerini karartmalarını sağlıyor, eski alışkanlıklarını terk ettiriyor? Eğer bir şiir
göndereceksem de geleceğe, dadaist olsun şiirim. Düzensiz sözcükler, imgeler bir araya
gelsin. Hiçbiri bir ötekinden baskın olmasın ki, ruhum bir tanesine sarılmasın. Benim şiirlerim
artık kimse için bir anlam ifade etmiyor ne de olsa, varsın öyle kalsın.
Unutulmuş bir bilgi olarak saklanıyorum zihinlerinde. Belki bir yerlerde adım geçse
yüzüm gelir akıllarına ama belki. Sadece neşemi çalan duvarlarda sabit kaldı yerim.
Kahkahalarım unutuldu, bakışlarım unutuldu, gözlerimin rengi bile unutuldu, biliyorum. Belki
siyahlığı kaldı akıllarında ama gözlerimde gördükleri renkler unutuldu. Tüm hatıraların
silinişinin farkındayım, en ufak bir hatırım kalmadan. Belleğim meydan okuyor sizinkilere.
Söylenmiş her cümleyi aklımda tutuyorum, söylenmeden kalanlar dahil.
İnsan işte, bazen de unutmuyor.Güloğlu 3
Kaynakça: T, Baki Ayhan. “İlk Unutkanlık.” Hayat ve Hayal Müzesi. Yapı Kredi Yayınları. 2015.
İstanbul.",,,,
6900,Gülsen Bozkurt 22202147,,"Hani çoğu çocuk hemen büyümek ister ya, ben hiç istemedim. O kadar seviyordum ki çocuk olmayı,
her şeye rağmen gülebilmeyi, mutlu olmayı becerebilmeyi. Az bildiğinden, cahilliğinden yani, içinde
bulunduğun koşulları karşılaştırmadan kimseninkiyle sorgulamadan kabul edip en küçük şeylerden bile
keyif alabilmeyi. Bir lamba cini gelip bana üç dilek hakkı sunsaydı ilk isteğim, hep çocuk kalmak olurdu.
Çok özlüyorum. Kardeşlerimle okuldan gelip saatlerce izlediğimiz o güzel çizgi dizileri, televizyonda sürekli
dönen Murat Kekilli’nin “Seni Çılgın” şarkısının klibinin bizi büyüleyişini, hep birlikte serip uyuduğumuz
yer yataklarını, rüzgâr çıkınca poşetten yaptığımız uçurtmaları camdan salışımızı, kaybolan siyahi
bebeğimizi, komşumuz Yaşar teyzenin ağacına gizlice çıkıp yediğimiz koca kirazları, sırayla girdiğimiz pazar
banyosundan sonra o sıcacık uykular getiren sobamızın yanında oturuşumuzu, banyoda sabun kokusuyla
karışan soba kokusunu, sobamızda kızarttığımız ekmekleri ve pişirilen patatesleri, kavun ekmeği, hava
kararınca dışarıda kalmaya izin alabilirsek oynadığımız vampir oyununu, mahalle futbol maçlarımızı, fener
alaylarını, arkadaşlarımızla şivlilik toplamayı, kuzenimizle halamın dolabındaki kıyafetleri giyip yaptığımız
şovları, akşamları izlenen dizilerin canlandırmalarını yapışımızı, ablamla ikiz gibi giydirilişimizi, balon
eteklerimizi ve çiçekli babetlerimizi çok özlüyorum.
İlk Barbie bebeğimi alışımı hatırlıyorum. Babama televizyondaki reklamdan günler öncesinde siparişini
vermiştik ablamla. Sonra bir gece oturma odasından gelen seslere uyandım ve orta holdeki masanın
üzerinde o pembe iki kutuyu gördüm. O anki mutluluğun tarifi yok. Koşarak anneme sordum, sabah
ablamla açmamı söyledi. Yatağıma döndüm ve sabaha kadar uyuyamadım. Bebeğimi, onunla nasıl
oynayacağımı düşledim. Böyle heyecanlar tekrar yaşayabilecek miyim? Ne kadar masum, çocuksu bir
heyecan. Annemin anlattığı bayram sevinçleri gibi. Yeni aldıkları bayramlıklarını teyzemle koltukların
üzerine sererlermiş. Sabaha kadar heyecandan uyuyamazmış annem de. Oysa bayramlar benim için yaza
denk geliyorsa üç dört gün sokakta oynayamamak demekti, kışa denk geliyorsa da uzun sıkıcı bir okul
tatilinden ibaretti çoğu zaman. Tabii ki ben de sevinirdim o bayramdan bayrama alınan yeni kıyafetlerime.
Ama reklamlardaki gibi geniş aile sofralarına oturmadığımdan bayramı hissedemezdim. Bayramın ilk günü
kahvaltımızı yapıp mezar ziyareti yapardık. Sonra çalacak bir iki kapı bulabilirsek gider, yoksa evimize
dönerdik. Annem çalışmıyorsa eğer ikinci ya da üçüncü gününde bayramın bizi alışveriş merkezine
götürürdü. En sevdiğimiz kısmı buydu sanırım bayramların. Annem çalışmasın diye dua ederdim.
“Bayramda çalışılır mı?” (46). Önce yemek yerdik, sonra lunaparka giderdik. Büyüdükçe ablamla daha
hızlı, daha korkunç oyuncaklara binmek isterdik. Erkek kardeşimiz korktuğundan binemezdi, onun için de
hep birlikte çarpışan arabalara binerdik. Çok eğlenirdim.
Gözüm hep o en ortada rengârenk ve sakin sakin sürekli dönen dönme dolaba takılırdı. Çok binmek
isteyip ilk binişimizde de o kadar eğlenceli olmadığına karar verdiğimizden artık sanki oraya sadece süs
için konulmuş olan o alete. Yükseldikçe kalbime hafifçe bir çarpıntı veren, sallanıp durduğundan güvensiz
hissettiren o alete… Diğerleri gibi değildi. Sanırım eğlenmek istememizin nedeni hayatımızın
gerçeklerinden kaçmaktı ve bu dönme dolap, diğer hızlı ve çok hareketli aletler gibi dertlerimizi kısa
süreliğine de olsa unutmamıza izin vermiyor, aksine daha çok nüfuz etsinler diye beynimize zamanı bile
durduruyor, doğumdan ölüme yaşamı sembolize eder gibi bizleri önce büyütüyor sonra tekrarküçültüyordu. “Hayat gibi, başladığın yere döndürüyordu.” (49). Benim küçücük bedenime bile bir
huzursuzluk yüklemişti. Yıllar sonra tekrar, bu sefer başka bir şehirde, Ankara’da çok daha büyüğüne
bindim. Yine kalbimde bir şeyler hissettim o yükseldikçe ve sallandıkça. Ama yine de pişman olmadım
bindiğime. Çünkü biliyordum. İçindeyken hiç bitmeyecek gibi gelse de bittiğinde ne kadar hızlı geçtiğini
düşünecektim “Hayat gibi.” (49).
Kaynakça
Mutlu, M. Özgür. (2021). Dönme Dolap Düşleri. 1. baskı. İthaki Yayınları.",,,,
8088,Heyem Nisan Yiğit,,"Z: Bir Kuşağı Anlamak kitabında Evrim Kuran, kuşaklar üzerine yaptığı çalışmalardan biri olan
Z kuşağı araştırmasıyla kategorizasyon ihtiyacına, biçimine ve kuşağın genel özelliklerine ışık tutuyor.
Kitabı okurken aklımızda ister istemez birtakım sorular beliriyor. Kategorizasyon nasıl kaçınılmaz bir
ihtiyaçtır ki gördüğümüz her varlığa bir etiket yapıştırırken buluruz kendimizi? Dünyayı anlamak için
kategorilere ihtiyaç duyduğumuz gerçeği yadsınamaz elbette. Fakat bu kategoriler hayatımızı her
zaman kolaylaştırır mı? Örneğin kuşak atamaları denilen bu sınıflandırma biçiminin çatışmalar
doğurduğu doğru mudur?
Hemen her sınıflandırmanın yarattığı gibi, kuşak sınıflandırmasının da kuşaklararası
çatışmalara sebebiyet verdiği açıktır. Yüz yıllardır süregelen kuşaklararası bu “çatışma” hâli tarihin
sayfalarında da varlığını gösteriyor. Öyle ki yeni gelen kuşaktan yakınma hâli Sokrates’in
yazınlarından, günümüz yetişkinlerinin söylemlerine dek açıkça gözlenebilir durumda. Buradan
hareketle söylenebilir ki, kuşaklararası çatışma pek de değişime uğramadan günümüze dek ulaşmış
durumdadır. Kuşak çatışmasının doğuşunun neredeyse insanlık tarihi kadar mazide olduğu
söylenebilir, diğer bir deyişle.
Bu çatışmaların sebepleri neler olabilir, peki? Kuşakların kendilerinden sonra gelen kuşaklara
yönelik besledikleri direncin sebebinin çeşitlilik gösterdiği gerçeği kuşkusuzdur. Örneğin, genç kuşak
geride kalan kuşağın önüne geçmiştir, her şeyden evvel yeni kuşağın eskisinden sonra da varlığını
sürdüreceği kesindir. İnsanın kendinden sonraya kalanlarla ilgili obsesif bir yanının olduğunu
düşünmüşümdür hep. Gençlik bu sebeplerden ötürü ölümü hatırlatır kendinden önceki kuşağa ve
tüm bunlar çatışmalara sebebiyet verebilecek düşüncelerdir.
Öte yandan, gençlik yenilik demektir ve yeni kavramı değişimi de beraberinde getirmektedir.
“Eski” jenerasyonun yeni jenerasyonda kusur bulmasının, onların getirdiklerini uygunsuz bularak
ötelemesinin en büyük sebebi burada yatmaktadır. Yeniliğe karşı direnme hâli içsel olarak sahip
olduğumuz stabil kalma, istikrara sahip olma arzusundan kaynaklanabileceği gibi, en iyisi olduğuna
inanmaktan doğan narsistik bir tepkinin yansıması da olabilir.
Peki, kuşak çatışması adıyla tanımlanan bu nesiller arası sürtüşme, gelmekte olan değişimin
önüne engeller koymaktan başka bir işleve sahip değil midir? Bana göre bu sorunun yanıtı diyalektik
bir yaklaşımla bulunabilir. Diyalektiğe göre değişim kaçınılmazdır ve çatışmalar yeni olgular doğurarak
değişime yol açar. Diğer bir deyişle değişimin kaçınılmazlığı çatışmayı da kaçınılmaz kılar. Tam da bu
yüzden kuşaklararası yaşanan çatışmalar toplumun sosyal devinimi için gerekli ve şarttır. Esas pürüz,bu çatışmanın yaratabileceği etkilerde saklanmaktadır. Dolayısıyla asıl gayemiz kuşak çatışmasını
ortadan kaldırmak değil, bu sürtüşmelerin doğurabileceği ayrımcılıkları ve psikolojik şiddeti ortadan
kaldırmak olmalıdır.
Günümüzde yaş temelli ayrımcılığın oldukça yaygın olduğunu gözlemleyebiliriz. Bu ayrımcılık
yalnızca genç kuşağa uygulanmıyor üstelik. Genç kuşakların kendilerinden önceki kuşaklara yönelik
hoşnutsuzluk sergilediği ve ayrımcılık uyguladığı durumlara da sıkça rastlıyoruz. Bu çatışmaların
bireylerarası yaş farkının artmasıyla arttığı düşünülebilir. Fakat yaş farkı çok olmadığı halde, mensubu
olmadığımız kuşaklara yönelik güttüğümüz olumsuz duyguların ve önyargıların varlığı da aşikardır.
Ben de kendi yargılarımda ve deneyimlerimde bu tür izlere rastlıyorum. Y kuşağının son
sıralarına dahil olan bir birey olarak zaman zaman -büyük bir yaş farkı olmamasına rağmen- Z kuşağını
anlamakta zorlandığımı belirtmek durumundayım. Bu anlayamama hâlinin farklı zamanlara ve farklı
teknolojik imkanların içine doğmaktan kaynaklandığını görebiliyorum. Fakat yine de çocukken sokakta
arkadaşlarıyla korkmadan bisiklet sürerek, ‘taso’ oynayarak büyümüş bir insan olarak; tüm oyunlarını
dijital ortamlarda oynayan kuzenlerim için endişe duyduğumu itiraf etmeliyim.
Öte yandan X kuşağı mensubu aile dostlarımızın sosyal medyayı yeni yeni keşfetmelerinin
ardından, yaptıkları her aktiviteyi bu mecralarda paylaşmalarını da oldukça ilginç buluyorum. Her ne
kadar fikirsel olarak değişimin gerekliliğini savunuyor olsam da kimi durumlar için bu fikri
içselleştiremediğimi fark ettim kitabı okurken. Tüm bunları düşündükçe kafamdaki kuşak ve yaş
etiketlerinin aslında oldukça sığ ve katı olduğunun bilincine vardım. Oysaki “iki çağ arasında melez bir
çağda” (Goodwin, akt. Kuran, 2021, s. 62) yaşadığımızı ve hayat sürdüğü müddetçe her bireyin -ve
hâliyle her kuşağın- değişeceği gerçeğini göz ardı etmemek gerekiyor.
Bu sebeplerden ötürü kuşakları ve onları oluşturan dinamikleri anlamak, değişim ve
dönüşümlerini incelemek; nasıl bir geçmişten geldiğimizi anlayabilmek ve nasıl bir geleceğin inşa
edildiğini öngörebilmek adına oldukça elzem bir hale geliyor. Çünkü Evrim Kuran’ın da dediği üzere;
“Böylece sizin gibi olmayanları kendinize ait yargılarla değil onlara ait gerçeklerle görmek
mümkün olur.” (Kuran, 2021)
KAYNAKÇA
Kuran, Evrim. Z: Bir Kuşağı Anlamak Bir Dönemi Anlamaktır. 2021, Türkiye.",,,,
6175,Türkan Cansu Dalğıç,,"Dünyanın ilk transeksüel bireyi olan Einar Wegener’ın hayatını anlatan
‘’Danimarkalı Kız’’ filmi beni trans bireyler hakkında düşünmeye iten ilk
sinema filmiydi. Filmi izlerken toplumun tabularının nasıl da yıkılması güç bir
unsur olduğunu ve bu tabuların günümüze kadar geldiğini açık bir şekilde
gördüm. Birçok insanın görmezden geldiği hatta nefret ettiği trans bir insanın ve
yakın çevresinin duyguları ekrana öyle güzel yansıtılmış ki etkilenmemek
mümkün değil.
Toplumumuzdaki yıkılması güç tabular bana kendimi hep belli bir kaba
sığmaya çalışıyormuşum gibi hissettirir. Giyinişim, davranışım, insanlarla
iletişimim hep toplumsal kurallar çerçevesinde gelişti. Bir diğer deyişle
‘’Elalem ne der?’’ lafının karakterime yaptığı baskıyla yaşamak zorunda kaldım.
Gerçekte kim olduğumu bulabilecek kadar cesur davrandığım zamanlar ise
içimde hep bir endişe vardı. Ben sadece davranışlarım veya dış görünüşümden
bahsediyorum ancak bunun çok daha üst boyutunu yaşayan trans bireylerin
belki de bir çoğu saklanarak yaşamak zorunda kalıyor. Kendilerini farklı
hissettikleri için suçlanıyorlar. Okuduğum kitaplar, makaleler ve izlediğim
‘’Danimarkalı Kız’’ filminde bu bireylerde en çok üzüldüğüm nokta kendileri
olmak istedikleri için toplum tarafından sürekli dışlanan, kötü bakılan,
aşağılanan kişi olmaları. Homofobik bir insan değilim ve bir insan karşı cinsten
hoşlanmıyorsa veya kendi bedeninde mutlu değilse bunun bir hastalık olduğunu
düşünmüyorum. Türkiye’de özellikle son yıllarda trans cinayetlerinin büyük bir
artış gösterdiğini duydum haberlerde. Bu insanlara karşı öyle duvarlar var ki o
duvarları yıkmak yerine trans bireyi öldürmeyi isteyecek kadar kin biriktiriyor
bazı insanlar. Bunları duydukça kanım donuyor. Bir insan cinsel yönelimleri
yüzünden sevilmeyebilir ancak o insanın canını alacak kadar içinde nefret
barındırmak bana hiç mantıklı gelmiyor. Bana göre bir insan erkek
bedenindeyken kendini kadın gibi hissediyorsa bu sadece onu ilgilendirir.
Kimsenin bunu yargılamaya hakkı yok.
Ben küçükken annemin yakın bir arkadaşı vardı. Kadın bedenine sıkışmış
bir erkek olduğunu herkes anlardı. Davranışları, dış görünüşü, konuşması erkek
gibiydi. Yıllarca yakın çevresi hariç kimseye kendini erkek gibi hissettiğini açık
bir şekilde söylemedi. 30’lu yaşlarına geldiğinde artık hapis kaldığı kadın
bedeninden çıkmak için bir operasyon geçirdi ve adını değiştirdi. Yıllar sonra
onu ilk kez gördüğümde düşündüğüm tek şey ‘’ait olduğu bedene ve hayata
kavuşmuş.’’ oldu. İki yıl önce evlendi ve aşılama yöntemiyle karısı dünyaya bir
bebek getirdi. Şuan çok mutlular. Yıllarca saklandığı yerden çıkma cesareti
gösterip dilediği hayata kavuşan, üstelik bunu gizli saklı değil, sevdikleriyle ve
ailesiyle birlikte yapan bu adam toplumdan dışlanmayı değil gösterdiği cesaret
için ödüllendirilmesi gerekiyor. İsteseydi cinsiyet değiştirme ameliyatından
sonra gidip başka bir yerde kimseye transeksüel olduğundan bahsetmez ve yenibir hayata başlayabilirdi ama o bunun yerine kadınken yaşadığı yerde kalmayı
ve mutlu bir hayat kurmayı tercih etti.
Bir bireyin heteroseksüel, transeksüel veya biseksüel olması kişinin
karakteriyle ilgili bir yöneliş. Bu yüzden toplumlar heteroseksüel olmayan
bireyleri ötekileştirmek yerine daha çok benimsemeli ve kendilerini bulmaları
için onları cesaretlendirmeli. Annemin arkadaşından
verdiğim örnekte ya da Einar Wegener’ın hayatı konu alan filmde gördüğümüz
üzere her ne kadar toplum bu bireylere zaman zaman zarar vermeye çalışsa da
ya bu bireyler bir şekilde kendilerini buluyorlar ya da toplumdan tamamen
silinip yok oluyorlar. Bana göre her türlü cinsel yönelim kişinin doğumundan
başlar ve bir hastalık değil içgüdüsel bir yönelimdir. İnsanları cinsel
yönelimlerine göre yargılamak yerine onları cesaretlendirmeli ve kendini
bulması için ön ayak olmalıyız.",,,,
2214,Biz Büyüdük ve Kirlendi Dünya,,"gezegeni kendi çıkarları için nasıl kullanabileceğini ve sonra var olan
kaynakları nasıl sömürebileceğini öğrendi. Varoluşundan itibaren
tüketmek en büyük misyonu oldu. Yaşadığı gezegene saygısızca
davranması yetmiyormuş gibi kendi türünü ve onun ilk halkası çocukları
sömürdü ve bu sömürüye devam ediyor.
Hepimiz bir zamanlar çocuktuk. Sahip olduğumuz masumiyet ve hayal
gücü en büyük silahımızdı. Kötülük sadece yetişkin dünyasından
geliyordu. İçimizdeki saflık, iyi niyet ve dünya üzerinde yaşadığımız birkaç
yıl bizi kirletmeye yetmiyordu. Kirlenenler en çok çocuklardan nefret
ettiler. Doğa ananın mucizesiyle değil, paradan yeşermiş elleri ve zihinleri
ile masum çocuk bedenlerini ağır işlerde çalıştırmaktan, pis bedenlere
satmaktan, kendi iktidar emelleri için daha minicikken beyinlerini
yıkamaktan, psikolojik ve cinsel olarak istismar etmekten asla
vazgeçmediler. Çünkü bu yozlaşmış düzende yalnız kalmak istemiyorlardı
ve en iyi bildikleri şey küçükten yetiştirmekti. Bütün büyümüşler kirli
değildi tabii ki iyiler de vardı. Onlar da farkındaydılar gelecekleri
kirletiliyordu ama onlar sadece “çocuklar bizim geleceğimizdir” dediler
sayıları hiçbir zaman kötüler kadar çok olmadı. Bu sırada bunu çoktan
fark eden kirlenmişler bütün zalimlikleriyle “geleceği” şekillendiriyorlardı.
Gündüzün geceye dönmesiyle karanlığın düştüğü sokaklardaki evlerin
ışıkları gibi çocukların gözlerindeki parıltı da bir bir sönüyordu.
Gözlerdeki o parıltıyı hepimizin biliyor olması gerekli. Sözcüklere
dökemesek bile tasvirlerini biliriz. Belki bir şarkının sözlerinde, bir resimde
fırça darbeleriyle, bir öyküde sözcüklerle ve belki de beyaz perde de bir
yönetmenin kamerasından nasıl yansıyorsa öyle görürüz.Bu nedenle size Stephen King’ ten bahsedeceğim. Masumiyetin ve hayal
gücünün korunması gerektiğini ve bunun kirli ellere geçerse neler
olabileceğini bilen ve kalemiyle buna sıklıkla değinen bir yazardır.
Stephen King, altı kitaplık Kara Kule Serisinin beyaz perdeye uyarlanmış
hali olan “Kara Kule” filminin başlangıcındaki “Evrenin merkezinde bizi
karanlıktan koruyan bir kule durur ve denir ki bir çocuğun zihni onu
yıkabilir.” cümlesi ile aslında bütün bu düzeni bir kalemde özetler. İnsan
ırkını evrendeki kötülüklerden koruyan bu kule, çocukların sahip olduğu
masumiyetin kötüler tarafından silaha dönüştürülmesiyle yıkılmaya
çalışılmaktadır. Sömürülen çocukların kaybolan parıltıları metaforik olarak
koca bir makine yardımıyla kafalarından emilen bir ışık huzmesi olarak
bizlere aksettirilmiştir.
Sömürülen çocuklar, yetişkinler, kaynaklarımız ve dolayısıyla dünyamızın
bize ne şekilde ve hangi yollarla yansıtıldığından bahsettim ama zaten
anlattığım süre boyunca bütün bunları tek karşılığı olan “vahşi kapitalizm”
ifadesini bildiğinizi umuyordum. İnsanları kendine yabancılaştıran bu
sistem sonumuzu hazırlamaktır. Tüketim çılgınlığımız yüzünden
dünyadaki kaynakları israf etmek konusunda gerçekten çok başarılıyız.
Tonlarca yemeği çöpe atarken, kendi türümüzün geleceğinin açlıktan
ölmesine bile göz yumabiliyoruz. Tek derdimiz şimdi yaşadığımız ve
gelecekte yaşayacağımız birkaç yıl için para kazanmak, onu harcamak ve
sadece tüketmek. Yaşayacağımız bir gezegen, devam edecek bir
soyumuz kalmayıncaya ve taptığımız paranın hiçbir işe yaramayacağı
zamana kadar hem de. Kapitalizmin yüz elli yıllık bu korkunç tecrübesine
karşın hala derin bir uykuda olan bu insanların ne zaman uyanacaklarını
kestirmek gerçekten güç; çünkü asıl parayı kazanıp her şeyi kontrol eden
kapitalistler gerçekte sömürülen halkı, herkesin eşit olacağı bir sistem gibi
yeterince çalışırlarsa zengin olabilecekleri hayaline inandırmayı ve bu
derin uykuda tutmayı başarmışlardır. Fakat dünyadaki mevcut düzen
böyle gittiği sürece çok çalışırsanız zengin olursunuz beklentisinin de
ütopik bir dünya dayatmasından öte bir şey olmadığını anlamalarının
uzun sürmeyeceği aşikar.Bu adaletsiz düzenin temelleri altında kalan çocuklarımızın ağır koşullar
altında çalıştırılırken kaybettikleri şeyler ve yaşadıkları dünyayı ellerinden
çeşitli yollarla alma girişimleri zaten şu şartlarda boşluktan ibaret olan
geleceklerinin tamamen yok ediyor. Bütün bunları bence bilerek isteyerek
onlara normal bir şeymiş gibi gösterilmesinin ne kadar zalimce bir şey
olduğunu söylemeye gerek olduğunu düşünmüyorum. Çocukların
zihninde bıraktığımız her yara ve kötü hatıranın geri dönüşünün insanlığın
geleceği için çok büyük bir tehlike arz ettiğini artık anlamamız gerekli.
Çünkü bunun sonuçlarıyla direk ve ya dolaylı olarak yüzleşmek zorunda
kalacağız. Tez zamanda uyanalım ki hiçbir parıltı sönmeye mahkum
kalmasın.",,,,
8418,"Yoksulluk, bildiğim kadarıyla (cid:894)!(cid:895)",,"Şayet ellerdeki asla iyileş(cid:373)eye(cid:374) derin yaralar, gözlerden asla silinmeyen siyah lekeler ya da yerin
di(cid:271)i(cid:374)deki (cid:271)ir (cid:271)ulaşıkha(cid:374)ede çalışırke(cid:374) iki saatlik uykuya (cid:373)uhtaç ol(cid:373)ak (cid:271)izi(cid:373) gi(cid:271)i ze(cid:374)gi(cid:374)leri(cid:374) te(cid:272)rü(cid:271)e
ede(cid:271)ile(cid:272)eği (cid:271)ir duru(cid:373) değil.
Buzda(cid:374) çıkardığı(cid:373) petroller beni zengin ettiyse ölen kutup ayıları u(cid:373)ru(cid:373)da olmaz.
Şu a(cid:374)da sa(cid:374)a, diğer i(cid:374)sa(cid:374)lara değil de sade(cid:272)e sa(cid:374)a öğüt (cid:448)er(cid:373)ekte(cid:374) ze(cid:448)k alıyor ol(cid:373)a(cid:373) çok
ilgi(cid:374)ç; çü(cid:374)kü (cid:271)u(cid:374)ları(cid:374) hepsi(cid:374)e (cid:271)ir (cid:374)e(cid:448)i (cid:271)e(cid:374) se(cid:271)ep oluyoru(cid:373), ö(cid:373)ür (cid:271)oyu sefalet içi(cid:374)de yaşaya(cid:272)ağı(cid:374)a
emin olduktan sonra seni en pis işleri(cid:373)i yap(cid:373)a(cid:374) içi(cid:374) (cid:271)ir hü(cid:272)reye tıkıyoru(cid:373).
Bir sa(cid:374)iye içi(cid:374) (cid:374)e kadar tatsız (cid:448)e aşağılayı(cid:272)ı (cid:271)ir duru(cid:373) olduğu(cid:374)u düşü(cid:374)üyoru(cid:373), hatta (cid:271)iraz(cid:272)ık
üzülüyorum fakat sadece bir saniye için. Sadece bir saniye.
Ama, her şeyi(cid:374) ötesi(cid:374)de, bu pis işleri hallettiği(cid:374) içi(cid:374) sa(cid:374)a daha çok para (cid:448)ermem gerekmez miydi?
Hmm, hayır.
Çünkü (cid:271)u pis işlerde(cid:374) daha iyi işler yapa(cid:271)iliyor olsaydı(cid:374), bu bitmek tükenmek bilmeyen eziyete
katlanmak zoru(cid:374)da kal(cid:373)azdı(cid:374).
Zira devasa akvaryumumu dolduruyorsa mercan resiflerinin ölüyor ol(cid:373)ası da umrumda olmaz;
(cid:862)pişki(cid:374) (cid:448)e aristokrat ta(cid:448)rı(cid:373)ı(cid:374) so(cid:374)u yok(cid:863). (Orwell, 119) Ba(cid:374)a doku(cid:374)(cid:373)aya(cid:374) yoksulluk (cid:271)i(cid:374) yaşaya(cid:271)ilir.
Ce(cid:271)i(cid:374)deki deliği(cid:374) (cid:271)üyüklüğü(cid:374)ü, kar(cid:374)ı(cid:374)ı(cid:374) gurultusu(cid:374)u(cid:374) tı(cid:374)ısı(cid:374)ı senden daha iyi biliyorum.
Az ö(cid:374)(cid:272)e saydığı(cid:374) (cid:271)eş kuruşlarda(cid:374) oluşa(cid:374) (cid:373)i(cid:374)ik ser(cid:448)eti(cid:374)de(cid:374) gele(cid:374) keski(cid:374) (cid:271)akır-kalay alaşı(cid:373)ı kokuyla,
fırı(cid:374)ı(cid:374) artıkları(cid:374)da(cid:374) topladığı(cid:374) tü(cid:373) o yarı(cid:373) ek(cid:373)eklerde(cid:374) kala(cid:374) kırı(cid:374)tılarla, yerlere sürü(cid:374)(cid:373)ekte(cid:374)
dai(cid:373)a (cid:374)e(cid:373)li kala(cid:374) paçaları(cid:374)la ki(cid:373) olduğu(cid:374)u saklaya(cid:373)azsı(cid:374).
Gerçek dü(cid:374)yaya hoşgeldi(cid:374).
Merak etme, ke(cid:374)di(cid:374)i sırada(cid:374) (cid:271)ir a(cid:448)ukatta(cid:374) daha fazla ayaklar altı(cid:374)a al(cid:373)ış değilsi(cid:374); en azı(cid:374)da(cid:374) para
kazanmak için (cid:862)Da Vinci Şifresi(cid:448)ari(cid:863) (cid:271)eş katlı yala(cid:374)lar uydur(cid:373)uyorsu(cid:374).
Uydurdukları(cid:374) sadece hayatta kalmak üzerine kurulu.
Bu konuda bana (cid:271)u kadar (cid:271)e(cid:374)zediği(cid:374) içi(cid:374), para(cid:373)ı(cid:374) (cid:271)a(cid:374)a (cid:448)erdiği yetkiye daya(cid:374)arak seni affediyorum.
Fakat algılaya(cid:373)adığı(cid:373) (cid:271)ir şey (cid:448)ar, her (cid:374)asılsa, her yaşaya(cid:374) (cid:448)arlık ke(cid:374)disi(cid:374)i (cid:271)ir öbüründen
üstün görüyor. Ye(cid:373)ek para(cid:374)ı (cid:271)ile çıkara(cid:373)aya(cid:374) (cid:271)ir garso(cid:374) olsa(cid:374) (cid:271)ile hayalleri(cid:374)i kurduğu(cid:374) yer hep
(cid:271)ulutları(cid:374) üzeri(cid:374)de; patro(cid:374)u(cid:374)u(cid:374) ya(cid:374)ı(cid:374)da. Bulaşıkçı(cid:374)ı(cid:374) dizleri(cid:374)i(cid:374) di(cid:271)i(cid:374)de değil.
Her köşe(cid:271)aşında asla gerçek ol(cid:373)a(cid:373)ış (cid:862)garso(cid:374) patro(cid:374) oluyor(cid:863) efsa(cid:374)eleri dolaşıyor, her kokuş(cid:373)uş
ihtiyar sözde (cid:271)aşarı hikayesi(cid:374)i yoksuldan yoksula aktarıyor.
Be(cid:374)se se(cid:374) (cid:271)u(cid:374)ları te(cid:272)rü(cid:271)e ederke(cid:374) gittiği(cid:373) her yerde kazıkla(cid:374)ıyorum.
Yediği(cid:373) ye(cid:373)ek çokta(cid:374) görü(cid:374)tüsü uğru(cid:374)a satıl(cid:373)ış, (cid:271)ir ser(cid:448)et ödediği(cid:373) (cid:271)ifteği(cid:374) o vazgeçilmez saman
tadı (cid:271)akterilerin bile ilgisini çekmiyor; şükürler olsu(cid:374) ki suratı(cid:373)daki (cid:271)oya (cid:271)ada(cid:374)a sayesi(cid:374)de
hoş(cid:374)utsuzluğu(cid:373)u sizi(cid:374) gi(cid:271)ilere çaktır(cid:373)ıyoru(cid:373).
A(cid:374)laya(cid:272)ağı(cid:374) para(cid:373)ızla da rezil oluyoruz, bize de çok özenme.
“okağa i(cid:374)diği(cid:374)de (cid:271)elki de sade(cid:272)e kay(cid:271)ettiği(cid:374) i(cid:374)sa(cid:374)lığı(cid:374)ı(cid:374) ya(cid:374)ı(cid:374)a yaklaşıyorsu(cid:374)dur,
bilemiyorum. Zira ne kadar harika bir insan olduğu(cid:373), düşü(cid:374)(cid:272)eleri(cid:373) (cid:448)e değer (cid:448)erdikleri(cid:373) sade(cid:272)e
cebimdeki yeşil kağıtlara (cid:271)ağlı. Her insan için ay(cid:374)ı duru(cid:373) geçerli aslı(cid:374)da; fakat yoksul olduğu(cid:374)da,
sa(cid:374)ki eli(cid:374)de zate(cid:374) o(cid:374)larda(cid:374) hiç ol(cid:373)adığı(cid:374)da kay(cid:271)ede(cid:272)ek bir şeyi(cid:374) kal(cid:373)ıyor gi(cid:271)i.
Kokluyorsu(cid:374), görüyorsu(cid:374), yaşıyorsu(cid:374); tıpkı artık eskisi kadar tatlı ol(cid:373)adığı içi(cid:374) sokağa (cid:271)ırakıl(cid:373)ış ya(cid:448)ru
(cid:271)ir köpek gi(cid:271)isi(cid:374); düşü(cid:374)(cid:272)eleri(cid:374)i(cid:374) ötesi(cid:374)de sa(cid:448)rulup gidiyorsu(cid:374).
Fakat bu sürüklenmenin de ne kadar zor olduğu aşikar, az önce kendine çuvaldan bir don dikmek
zoru(cid:374)da kaldığı(cid:374)ı(cid:374) farkı(cid:374)dayı(cid:373).
1A(cid:373)a sa(cid:374)a (cid:374)e diye(cid:272)eği(cid:373) (cid:271)ak, dünyada sahip ola(cid:373)adığı(cid:373) tek şeye se(cid:374) sahipsi(cid:374).
Sen özgürsün, hiç(cid:271)ir ze(cid:374)gi(cid:374)i(cid:374) ola(cid:373)adığı kadar. Zira ben de -her zengin gibi- özgürlüğü satı(cid:374) al(cid:373)ayı
de(cid:374)edi(cid:373), ke(cid:374)di(cid:373)e uçsuz (cid:271)u(cid:272)aksız (cid:271)ir arazi alıp; içi(cid:374)de koşuşturup kendimi ne kadar harika
hissettiği(cid:373)e i(cid:374)a(cid:374)dır(cid:373)aya çalıştığı(cid:373) zamanlar oldu.
Hepimiz zor zamanlardan geçtik, yalan yok.
Fakat pes etmek de yok, (cid:271)u dü(cid:374)yada(cid:374) her şeyi al(cid:373)ada(cid:374) git(cid:373)e(cid:373); di(cid:271)i(cid:374)e kadar sö(cid:373)ür(cid:373)e(cid:373) lazı(cid:373).
A(cid:374)laya(cid:272)ağı(cid:374), ben sendekini de parayla satı(cid:374) al(cid:373)a(cid:374)ı(cid:374) yolu(cid:374)u (cid:271)ula(cid:374)a kadar ulaşıl(cid:373)azlığı(cid:374)ı(cid:374) tadı(cid:374)ı çıkar.
Gökçe Mer(cid:448)e Koçoğlu
Kaynakça:
Orwell, George. Paris ve Londra’da Beş Parasız. (cid:1010). (cid:271)askı. İsta(cid:374)(cid:271)ul: Ca(cid:374) Yayı(cid:374)ları, (cid:1006)(cid:1004)(cid:1005)(cid:1009). 119.
2",,,,
3838,Gökçe Doğan,,"UYUM GÖSTERMEK
Aşk dünyamıza girdiği anda hepimiz için bambaşka bir dönem başlar. İster çocukluk aşkı olsun,
ister gençlik hepimiz için benzer bir süreç işliyor. Kalpte hissedilen çarpıntı, midede uçuşan kelebekler,
kızaran bir surat, sonu gelmez bir mutluluk hali… Âşık olduğumuz kişi sanki en mükemmel insanmış gibi
kendimizi çok sıradan hissederiz. Karşımızdakine ulaşmak en büyük hayalimiz oluverir birden. Bir de
aşkımıza karşılık bulabildiysek hayatımızın en güzel dönemi olduğunu düşünmekten kendimizi alı
koyamayız. Âşık olduğumuz kişiyle vakit geçirmek dünyanın en keyifli aktivitesi gibi gelir ve sanki bu hep
böyle devam edecekmiş gibi hissederiz. Ancak hissedilen bu aşk tek başına yeterli olmaz ne yazık ki. İlk
zamanlardaki bu heyecan azaldıkça iki kişiyi birbirine bağlayacak başka bir kavrama ihtiyaç duyarız buna
da günlük hayatta ilişki diyoruz. Aslında bana birbirine âşık iki insanın ilişkiye girmesi aralarında
görünmeyen bir sözleşme imzalamaları gibi geliyor. Bu karşı çıktığım veya bana yanlış gelen bir durum
değil. Süreç içinde karşımızdaki kişinin hayatımızdaki varlığına alıştıkça duygularımız yatışıp olağan bir hal
alıyor. Eğer bireyler bununla birlikte birbirinden kopmak istemiyorsa da çözümü bu sözleşme olarak
görüyor. Bence bu yüzden de asıl mesele ilişki ilerledikçe nasıl davranmak gerektiği çünkü ilişkiyi ayakta
tutmak için gerekli bileşenler aşkı canlı tutmak için gerekli bileşenlerden daha zorlu oluyor. Bu bileşenler
sadakat, empati, özveri, anlayış, sevgi ve en önemlisi de fedakarlık oluyor. Artık ayrı ayrı farklı hayatlar
yaşayıp yolları birbiriyle kesişen insanlar olmaktan çıkıp birlikte bir hayat yaşayan iki insan oluyoruz. Bu
süreçte de kendi deneyimimden de yararlanmak gerekirse en çok zorlayan bileşen tartışmasız fedakârlık
oluyor. Sahip olunan kişisel alanı kaybetmenin düşüncesi bile çoğu zaman hepimizi çok fazla ürkütüyor.
İlişkinin beraberinde getirdiği fedakârlık çok hassas bir konu çünkü bunun seviyesi ve nasıl
yapıldığı çok büyük önem taşıyor. Çoğu zaman fedakârlık yapmaya başladığımızda karşı taraf otomatik
olarak hep daha fazlasını istemeye başlıyor. Eğer ilişkiyi kişilerin paylaştığı bir pasta gibi düşünürsek,
başta yarı yarıya olan paylaşım bir tarafın sürekli fedakârlık yapmasıyla giderek eşit olmamaya başlıyor.
Sonucunda ise ödün vermeye dönüşüyor yani bir taraf bütün pastanın sahibi oluyor. Karşımızdakinin
istekleri ve yaşantısı için bizim hayatımız eriyip gidiyor. Okuduğum Arayışlar adlı kitapta Adine karakteri
bunu yaşıyor. Âşık olduğu adama kendini kabul ettirebilmek ve sahip olduğu ilişkiyi devam ettirebilmek
için kendi hayat beklentisinden ve zevklerinden vazgeçip sevdiği adamın arzu ettiği hayatın bir parçası
olmaya çalışıyor. Bunun ne kadar yanlış olduğunu Adine’nin her geçen gün hastalanışıyla görüyoruz.
Doğal olarak da ilişkileri giderek kötü bir hal alıyor. Dediğim gibi ilişki iki hayatı tek hayat yapmayla ilgili
bir süreç ama hangi hayattan ne kadar alınacağı tamamen kişilerin kendi ellerinde. Ben kişisel olarak
kendi hayat görüşüm, yaşayış biçimim veya isteklerimi bırakacağım bir ilişkide mutlu olamazdım. İleride
çalışan bir kadın olmayı arzularken benim ev kadını olmamı isteyen bir erkekle hayatımı birleştirmek bu
bağlamda tamamen mantıksız olurdu veya çocuklardan hoşlanmayan bir sevgilim olsaydı ve ben çocuk
yapmak için baskı kursaydım bu da aynı şekilde onun hayatından ödün vermesiyle sonuçlanırdı ve iki
tarafı da mutlu etmezdi. Adine’nin sevgilisi Benno’nun da dediği gibi:
“Kabullendiğin ve bana uyum gösterdiğin için hatalıydın, benim budalaca mükemmeliyetçiliğime
eleştirmeden inandığın için ve tutkuyla boyun eğdiğin için hatalıydın.” ( Salomé 42)Mutluluğu koruyabilmek için ben kişinin sınırlarını net çizmesinden yanayım; tabi ki ilişki içinde
insan isteklerini düşüncelerini biraz değiştirmeli, törpülemeli ama bazı durumlar var ki fedakârlığı veya
esnekliği ne yazık ki kaldıramıyor. Bu yüzden de tartışmaktan, eleştirmekten ve hatta karşı çıkmaktan
çekinmemek gerekiyor. Bunları yapmamak sanki karşı tarafı daha da üstün kılıyor ve bu üstünlüğü biz de
zaman içinde hissedip kabulleniyoruz. Karşımızdakinin düşüncesi daha önemliymiş veya daha değerliymiş
gibi kendimizinkini söylemekten dahi korkar oluyoruz. Bu noktada da suçlu üstünlük kuran, sözünü
dinleten olmuyor; söz dinleyen oluyor çünkü kimse karşısında sürekli kendisini onaylayan ve yücelten bir
insan varsa ona dönüp “Sen de benim kadar değerlisin.” demez.
Yazılarımda çok fazla kadınsal konulara değindiğimin farkındayım, ben de böyle olsun istemezdim
ancak her konuda olduğu gibi bu konuda da toplumumuzda kadınlar üzerindeki beklenti çok fazla. Türk
toplumunda fedakârlık söz konusu olduğunda aslında kast edilen kadınlar oluyor. Eğer biri ilişki için bir
şeylerden vazgeçilecek ise bu kişinin kadın olması gerektiği düşünülüyor ve kadın kocasına boyun eğdiği
sürece ilişki sorunsuz devam ediyor. Anneannelerimizin, babaannelerimizin evlilik hayatlarına
baktığımızda eğitim seviyeleri ne olursa olsun sergiledikleri davranış aynı oluyor: Evdeki babanın ve ya
genel olarak erkek figürünün mutlak karar mercii olması ve geri kalan ev halkının sorgusuz bu kararlara
itaat etmesi. Bu durum aynı zamanda onlarla bizim kuşaktaki kadınlar arasında da çatışmaya sebep
oluyor. Örneğin ben dedeme veya babama karşı çıktığımda saygısızlıkla suçlanıyorum. Yani kısacası bir
kadının söz hakkını karşısındaki erkeğe bırakmaması argo tabiriyle “cazgırlık” olarak nitelendiriliyor.
Oysaki kadınlar kendine güvenli, isteklerini söyleyebilen ve kendi hayat çizgilerini koruyabilen bir
konumda olsalar çevrelerindekileri de daha mutlu edebilirler. Erkekler de bu sayede bütün kararları ve
sorumlulukları tek başına üstlenmeleri gerektiği düşüncesinden sıyrılıp daha rahat hareket edebilirler.
Düşünsenize mantıksızlığı; iki kişinin kararıyla başlayan bir kavram tek bir kişinin kararıyla şekillenip
gelişiyor. Bunun sonucu ne kadar doğru olabilir?
KAYNAK:
 Salomé, Lou Andreas. Arayışlar. İstanbul: İş Bankası Kültür Yayınları, 2016. Baskı.",,,,
6483,Tek Bir Göz,,"kendime geçtiğimiz yaz sordum. Açıkçası kendime en çok soruyu da bu bitmek bilmeyen
mevsimde sordum. Neden olarak üniversite sınavını atlatmanın rahatlığı ve sonu olmayan bir
boşluğa düşmüş olduğumu belirledim. Üniversite sınavının bitmesiyle stres ve baskıdan uzak,
düşünmeye açık ve hazır olduğum bir döneme girdim. Bir yıl boyunca tek düşüncem gelecek
kaygısı olduğundan bu sonsuz boşluk bana sınav dışı aklıma gelebilecek her konu hakkında
düşünme yetisi sundu. Düşünmekten kastettiğim çok geniş bir başlıktı. Mesela, o gün tek
başıma kaldığımda aklıma gelen bir konu, arkadaşlarımla film izlerken dikkatimi çeken bir
sahne veya ailemle akşam haberlerinde geçen bir söz benim saatlerce düşünmeye itebilirdi.
Ne de olsa vaktim boldu artık.Bu bahsettiğim dönemde annem ve teyzemle birlikte Çeşme’de yazlıktaydık. Arkadaşlarım,
sınırsız internetim ve mezuniyet koşuşturmalarım Ankara’da kalmıştı. Aslında Çeşme’ye
getirdiklerim bir yıldır okumak istediğim kitaplar ve bendim. Madem kendime harcamak için
zamana sahiptim ben de bunu değerlendirmeye karar verdim. Gittiğimiz gezdiğimiz her yerde
okumayı hedeflediğim kitapları okuyordum, düşüncelerimden yazılar oluşturuyordum.
Bunların hepsini yalnız yapıyordum. Gerçekten başkalarıyla fikirlerimi paylaşmak istemiyor
muydum? Bilmiyorum ama bir dönem kimseyle gündelik “havadan sudan” konuşmaları
dışında muhatap olmadım. Doğrusunu söylemek gerekirse şimdi bahsetmek için özel
sayılabilecek birtakım meseleler de beni bu psikolojiye sürüklemişti. Böyle bir ay geçirsem de
nihayetinde tek olmaktan sıkıntı duymaya başladım. Şimdi dönüp baktığımda o dönemki
halimin komik gelmesinin sebebi Alaçatı’da annem ve teyzemle gittiğim bir resim sergisi
oldu.
Annemin arkadaşı ressam Sevinç Bayraktar’ın “Zeytine Öykünmek” adlı eserini gördüğüm an
bende birçok çağrışım uyandı. İncelediğim resim birçok detay barındırıyordu ve ben o
detayları keşfettikçe aynaya baktığımı hissediyordum. Fiziksel özellikler açısından resimdeki
kızla alakamız yoktu ama bulunduğumuz durum olarak bakıldığında benziyorduk. İşte en
beklemediğim yerde ben bir şeyin farkına varmıştım. Yalnız değildim. Resimdeki kız da
aslında yalnız değildi. Saçlarının bittiği yerde biri daha vardı hatta bu iki kişinin içlerine
çizilmiş sayısız ev bulunuyordu ama onlar bunun farkında değillerdi çünkü tek gözle başka bir
yöne bakıyorlardı. Kısacası yalnız olmayı biz seçiyorduk. O bir ay içinde annem ve teyzem
yanımdayken ben onları görmezden gelerek tek başıma kalmayı seçmiştim. Herhangi bir
düşüncemi paylaşmayı reddetmiştim ve böylece kendime “yalnız”sıfatını yüklemiştim. Bu
seçimimin farkına vardığımda içimde sakladığım her şeyi dışarı vurmak istedim ve yazılar
yazdım. Sonra bu yazıları etrafımdaki insanlarla paylaşmaya karar verdim. Sohbet ederken
benim hatta diğer insanların olayları nasıl görmek istiyorlarsa öyle gördüklerini anladım.
Resimde olduğu gibi yanı başımızda birçok ev ya da bir başka deyişle tanıyacak insan vardı
ama biz bunu böyle görmüyor, genellikle iletişim kurmaktan kaçınıyor ve sonuç olarak
yalnızlaşıyorduk.
Resimde dikkatimi verdiğim bir diğer detay ise kızın içinde evlerin bulunduğu noktadan
benim gözlemimle bir zeytin ağacı oluşmasıydı. Zeytin ağacı bana yeni fikirlerin oluşumunu
çağrıştırdı. Bu yeni fikirlerin evlerin yani diğer insanlarla birlikte oluşması bana bir kez daha
sohbetlerin değerini anımsattı. Söylemem gerekir, kendimi yalnız bıraktığım bu bir ay
içerisinde birçok düşüncemi yazdım ancak o gün sergide anladım ki yazılarım kısır bir döngü
içerisinde belli konulara değiniyor ve yeni konu bulmaya gelince tıkanıyordu. Önceden
belirttiğim gibi tek gözle bakıyordum her şeye. Sergide tanıştığım yeni insanlar
sohbetlerimizde diğer gözümü açıyorlar ve ben böylece düşündüğüm olaylara her seferinde
farklı bakıyordum. En beklemediğim zamanda farkına varmıştım.
Nesrin Ece ŞölendilKaynakça:
Sevinç Bayraktar/”Zeytine Öykünmek”/2016",,,,
564,ÖLECEK BİR ÇİÇEK,,"gün bir teklifle gelir. Çiçek dikmeye karar verirler ve bu çiçeğin soluşu ayrılık vaktinin geldiğine
işarettir. Kadın bir gece çiçeği sulamak için dışarı çıktığında adamı çiçek sularken görür. Bunu okuyan
herkesin içinde bir aşk, bir bağlılık ya da bir kaybetme korkusu canlanır ama az sayıda kişi fazla suyun
da çiçeği mahvedebileceğini bilir. Aşk da böyle değil midir zaten insan hayatında? İki taraf da çok
çabalarsa yıpranır, bir gün solar. Sonunda mı ne olur? Bir taraf pes eder ve diğer tarafın da dayanacak
gücü kalmaz tek başına savaşmaya. Böyledir bir aşkın yaşayış süreci: Tutku ile sevme ve tek taraflı
vazgeçme. Sonraları insanın aklı başına gelir. O kaybettiği şeyin, kimsenin, aslında kimse olmadığını;
çok daha derin bir yeri olduğunu anlar. Hep bu gitmeler ve vazgeçemeyişler şarkılara konu olur.
Gençler arasında yaygın dinlenen bir grubun (Leyla the Band) da şarkısında dediği gibi ""Gitme
kaybedince daha çok seveceksin."" Budur işte aşkın vazgeçemeyiş süreci.
Her zaman da bu süreç böyle işlemez. Giden taraf hep kaybeden değildir; kazandığını
zannedendir. Aşkı öldüren bir şey vardır insanın içinde, gurur adı verilen. Terk etmeyi, terk edilmeye
tercih ettirir insanlara ve en büyük engeldir geri dönüşlere, tekrar aynı mutlulukları yaşamaya. Belki
haklıdır insanlar aşkta gurur olmaz diye bas bas bağırırken ama kendine yediremez bu çığlıkları gurur
yapanlar ve çığlıklar sessize alınmış bir telefon gibi bir hiçe dönüşürler. Diğer tarafa yani terk edilene
mi ne olur? O, eğer gerçekten sevmişse üzülür, üzüntüsünü aşkıyla beraber gömmeye çalışır nafile bir
çabayla. İnsan eğer gerçekten sevmişse üzüntüsü ile sever ve bu üzüntü alışkanlık haline gelip seveni
adım adım tüketir fark ettirmeden. Yetmez teselliler, boş gelir ümit doku yine seversin lafları ve o
kendi içine gömüldükçe gömülür. Eskiden olsa bağırıp çağıracağı hatta uğrunda kavga bile edeceği
şeyleri dikkate almamaya, hep sessiz kalmaya başlar. Ne yazıktır ki bunun sonu yoktur. Başka biri ile
unutulmayacak anıları unutmaya çalışır ama yapamaz bunu. Bazı günler gelir, gün içinde mutlu gibi
görünür, onun sevgisi ile dolu olmadığı eski neşe dolu günlerinden birini yaşıyor gibidir ama gece
çökünce asıl olaylar cereyan eder. Kalbi ona bu gecelerde düşman gibi davranır ve der ki ""Sen miydin
beni gün boyu yok sayıp, eğlenen. Acısını fazlasıyla çekeceksin."" Birden, insanı kendini kendi için
ağlarken de bulabilir, saçma sapan olaylara duygusal tepkiler verirken de. Tabii buna kendini bulmak
denirse. Her geçen gün kendine yabancılaştığının çok geç farkına varır, bir şeyleri durdurup
değiştirmek için çok geç kalmıştır. Kendi yabancısına alışır, alışır ve alışır. Yabancılaşmayı bırakıp
kendini artık böyle kabul etmeye başlar ve içinde oluşan yaraya tuz basmak yerine zamanla her
yaranın kapanacağını umut eder.
Giden konusuna gelirsek bu süreçte... O da onun için değerli birini kaybettiğini anlarsa, sevgisi
bitmiş olmasına rağmen üzülür. Seven dayanabilir mi üzüntüsüne, hele bir de kopamayış söz konusu
ise. Her anında kendinden ödün vererek onun yanında olmak ister sıfır pişmanlıkla. İnsan sevdiğini
üzülürken görmek istemez çünkü karşı tarafın gittiğini, o derin yaraları açtığını bile bile. Arkadaşı
olmaya çalışır yine ama giden bilmez ki arkadaş kalmaya çalıştığı kişi artık kendine bile yabancı. Bu
döngü hep böyle kısırdır. Bir taraf bu yabancı ile arkadaş olmaya çalışır, diğer taraf belki kendime
tekrar kavuşurum, benliğimi yeniden kazanırım umudu ile yanındadır. İki taraf da farkındadır buranın
çıkmaz olduğunun ama kimsenin kimseye git demeye dili varmaz. Neden mi? Çünkü iki taraf da fazla
suyun çiçeği öldüreceğini bilmeden birbirlerinden habersizce sulamaya devam ederler ve bu
anlaşmazlık sürdüğü sürece yok olmaya mahkum bırakılmıştır bu çiçek.
BURAK AKBOĞA",,,,
3038,KARMAŞA ÇORBASI,,"olarak adlandırdığımız yaşam tarzından ne kadar uzaklaşabilir diye. Belki
bir müzede gördüğünüz resim sizi çok etkiledi ve ressam bunu çizmeyi
nasıl düşündü diye sorguladınız ya da belki de dinlediğiniz bir müzik
parçası içinde her türden çalgıyı barındıran bir ahenk oluşturuyordu ve
bestekârın düşünme sürecini merak ettiniz fakat tahminimce hiçbir
sanatçının eserini inceledikten sonra bu sanatçı toplumun beğenilerinden
bu kadar uzak bir çizgiye nasıl ulaştı demediniz. Ben de sadizmin kurucusu
Marquis de Sade ile tanışana kadar bir insanın kafasının içindeki dünya ne
kadar geniş olabilir bilmiyordum. İşte tam bu sebepten dolayı Marquis de
Sade bana çok ilginç geldi. Tüy Kalemler oyununu ise kesinlikle izlemem
gerekiyordu çünkü Erdal Beşikçioğlu’nun akıl almaz oyunculuğuyla akıl
hastanesine girmiş Marquis de Sade’nin hastahane hücresine sığamayacak
kadar büyük düşüncelerini anlatan bu oyun insanlığın varlığından bihaber
olduğum karanlık tarafını belki de sınırlarını görmemi sağladı. Birbiriyle
zıt olan acı ile zevki birleştirerek insanlığa daha önce görülmemiş bir çorba
sunmuştu Sade. Bir insan ne kadar cani olabilir? Ne kadar kalpsiz, ne
kadar bencil olabilir? Sonsuzluğa ulaşmaya çalışan türümüzün yaşadığı bu
gezegende bu tür duyguların sınırlarını zorlamak da diğer duygularla olan
ilişkilerimiz gibi doğamızla uyum içinde aslında. Benliğimizin parçası olan
bu duygular da bizi tamamlayan birer yapıtaşları. Sonsuz bir acı çektirme
isteği de insanlık üzerine bir bakış açısı olarak incelendiğinde bu yolu
izleyen insanların neden bu hayatı seçtikleri anlamlandırılabilir belki de.Hiç bir insana bile bile acı çektirmek istediniz mi? Kabul edelim, her
insan hayatının bir bölümünde karşısındaki insanın canını yakmak
istemiştir. Ben de farklı değildim açıkçası, belki hâlâ değilim fakat
değişmeye çalışıyorum. Tüy Kalemler oyununu izledikten sonra alıştığım
hayat tarzımın aslında cani olduğunu fark ettim. Belki bir Sade değildim
ama insanlara acı çektirmeyi seviyordum. Karşımdaki insan
istemediğim bir hareket yaptığında onun o anki duygu bütünlüğünü
bozmaktan, ona psikolojik olarak acı çektirmekten hoşlandığımı fark
ettim. Aramızda kalsın okuyucu, sanırım bir sadisttim! Belki genetiğim
bozuk, belki de yaşadığım şehir beni bencilleştirdi. Kim bilir? Bildiğim
tek şey, düşüncelerimle baş başa kaldığımda –genellikle toplu taşıma
kullanırken- etrafımdaki insanların acı çekmesini istiyordum. Bazen
metroda giderken elimde makineli bir tüfek olsa da şu vagondaki
herkesi öldürsem diye düşünüyordum. Düşüncelerimin normal
olmadığını anlayabilmek için Erdal Beşikçioğlu’nun performansına
ihtiyacım vardı demek ki. Oyun bir nevi gözümü açtı. Kafamdakilerden
çok daha acımasız düşüncelerin varlığından haberdar olmak tuhaf bir
şekilde düşüncelerimin zehirli olduğunu bana gösterdi. Sade’nin
çorbasına ben de bulanmıştım ve bunun farkında bile değildim. Peki
bunu yaşayan tek ben miydim? Tabii ki hayır! Küçücük şehirlerde tıklım
tıklım yaşıyoruz. Kimse kimseyi umursamıyor. Tanımadığı bir insana
karşı insan, tolerans göstermeyi bırak, onun hakkını göz etmiyor bile.
Karşısındaki kendi deyimiyle en yakın arkadaşı bile olsa anlattıkları
ilgisini çekmezse dinlemeyi bırakabiliyor insan. Etrafındaki insan sayısı
arttıkça sorunlar artıyor ve sorunlara beraber çözüm bulmaktansa içine
kapanmayı tercih ediyor yeni dünya insanı. Bencilleşiyoruz.Kalabalıklaştıkça kültürlerimizden kopuyoruz. Bizden önceki nesillere
göre bir tuhaflık içinde yaşadığımızın farkındayız, daha duygusuz
olduğumuzun farkındayız ama bunu yeni yeni görmeye başladığımız
için olanların etkilerinin farkında değiliz.
Kültürümüzün bizi biz yapan ögeleri, ülkemizin kimliğini oluşturan
sevgi, saygı, hoşgörü kavramları, insanın hareketlerini belirleyen
sınırlar yok oluyor. Kalabalıklaştıkça hayatın her alanının birbirine
karıştığını görüyoruz. Bu bize kolaylık mı sağlıyor yoksa bizi
amacımızdan mı uzaklaştırıyor? Bunu bilmiyoruz. Bu karmaşa
çorbasının içinde olduğunu fark eden ilk devir olabiliriz ama bu
çorbadan çıkmak istiyor muyuz daha onu bile bilmiyoruz.
Marquis de Sade zevk ile acıyı birleştirerek içinde bulunduğumuz
karmaşa çorbasının ateşini açmış olabilir ama içine malzemeleri
atmaya devam eden insanlık. Karmaşa çorbası her geçen gün daha da
büyüyor ve pişmeye devam ediyor. İçine atılan her yeni malzeme ile
pişmesinin hiçbir zaman bitmeyeceğini anlayabiliyoruz. Peki bu
çorbanın altını kapatıp yaşamımıza çekidüzen mi vermeliyiz yoksa
çorbanın içi sıcak, biz burada rahatız deyip olanları akışına mı
bırakmalıyız?
Eda AKYILDIZ
KAYNAKÇA
Tüy Kalemler. Doug Wright. Yön. Erdal Beşikçioğlu. Oy. Erdal Beşikçioğlu.",,,,
7162,Hayat bir bulmaca mı yoksa?,,"uyanmak, (varsa) işe gitmek, karnımızı doyurmak ve -birkaç sosyal aktivite dışında- tekrar
uyumak için başlıyoruz. Düşünmeden, sorgulamadan geçiriyoruz bize tanınan bu vakti.
Kimimiz hayatlarımızın bir noktasında (zamanın yavaşladığı ve sadece gerçeğin göründüğü
anda) durup, bu düşünce arayışına girecek; kimimiz ise hayatlarında karşılarına sadece birkaç
kere çıkabilecek o fırsatları teperek, yaşamaya ama sadece yaşamaya devam edecek. Kim
olmalı, ne yapmalı? Aldous Huxley işte tam burda devreye giriyor.
İçinde bulunduğumuz dünyanın perde arkalarındaki karanlığa ışık tutuyor Cesur Yeni Dünya.
Bunu da türlerinin –ütopya ve distopya- vermiş olduğu avantajlardan yararlanarak yapıyor.
Distopya denen bu kelime aslında Yunanca’daki ‘eutopia’ kelimesinin başındaki iyi anlamına
gelen ‘eu’ takısının çıkarılıp, yerine kötü ve hasta anlamına gelen ‘dis’ takısının koyulmasıyla
elde ediliyor. Buna değinmemin en önemli sebebi de; kitapta anlatılan dünya her ne kadar
bugünle kıyasladığımızda vahşi ve anlamsız gibi gözükse de, önümüzdeki gelecekle
kıyasladığımızda koşulların ve şartların böyle olmayacağını kesin bir şekilde söylemek pek
mümkün değil. Özellikle Avrupa’daki yüksek boşanma oranları ve insan klonlamasındaki
süregelmiş ve gelecek gelişmeler, kitapta belki biraz farklı bir dünyayla ama yine de ana
hatlarından uzaklaşmadan işlenmiş.
Sorgulamanın ve öğrenme duygusunun olmadığı bir dünyadan sesleniyor bize Huxley.
Herşeyin kalıplara göre olduğu bir yerden... Doğumdan bilinç kazanmaya, yaşamaktan
ölmeye kadar hayatta kontrol edebildiğinizi sandığınız ve edemeyeceğinizi bildiğiniz her
durum aslında önceden tasarlanmış durumda. Her ne kadar başta bireylerin mutluluğu
açısından –hani hep derler ya, az bil mutlu yaşa diye- kabul edilebilir gibi gözüksede(en azından kitabın içinde) bunun aslında gerçek amacının toplumun veya ekonominin
yararına uygulanmış olan birkaç projeden ibaret olduğunu gördüğünüzde biraz
duraksıyorsunuz bence.
Her iki durumda da kendinize bir yol arkadaşı bulmanız çok uzun sürmüyor okurken Cesur
Yeni Dünya’yı. Kafanızda kurduğunuz patikanın yönünü kitabı okuduğunuz her an ve her
saniye değiştirebilirsiniz aslında. Kitabın içerik olarak düşünmenin ve araştırmanın yasak
olduğu bir dönemi anlatması, oysa beynimizin arka planda bize farkettirmeden sürekli o
dünya ile bu dünyayı kıyaslayarak bize aslında durmamız gerektiği yeri söylemesi ne kadar da
ironik ve ilgi çekici, öyle değil mi?
Kitapta kullanılan isimler de gerçekten kitabın bir başka güzel yönü. Tarihe bir şekilde
damgasını vurmuş kişiler var kitapta. Örneğin; Bernard Marx karakteri –ki kitapta kendimi
özleştirdiğim karakter budur- adını Bernard Shaw ve Karl Marx’tan alır. Mustapha Mond
adını Mustafa Kemal Atatürk ve Alfred Mond’dan alırken, Darwin Bonaparte adını Napoleon
Bonapart ve Charles Darwin’den almaktadır. Tabiki, kitaptaki diğer isimleri biraz hatırlamaya
çalışarak bulabilirsiniz. Bu isimlerin benim için anlamlı olmasının sebebi ise; kitabın genel
özelliği olan ironik içeriğinin burda da karşımıza çıkması. Demek istediğim şu ki, kitaptaki
karakterle birer birer tanıştıkça hepsinin isminin nereden ve kimden geldiğini neredeyse
hatırlıyorsunuz ancak tam isimlere ulaşmak için düşünmek gerekiyor.
Genel olarak ele alındığında Cesur Yeni Dünya tam bir bulunmaz nimet. Gerek içerdiği fikir
ve yaklaşım, gerekse üslup açısından asla kaçırılmaması gereken bir kitap. Bitirdikten sonra:
‘Ben bunu niye daha önce okumamışım ki?’ diyeceğinize de eminim.
Ha son olarak, hayatın bir bulmaca olup olmaması size kalmış.Onu ister çözmeye çalışın,
isterseniz de akışına bırakın. Ancak ne zaman bir ipucuya ihtiyacınız olacak bu bulmacada,
ihtiyaç duyduğunuz anahtar Cesur Yeni Dünya farklı ve mükemmeliyetçi anlayışıyla sizi
orada bekliyor olacak.
Çağrı İnan Egesoy
21400478
26.10.2014",,,,
5767,Furkan YILDIZ,,"TURK 101-24
Ali Turan Görgü
18 Kasım 2014
HİSSİZ ADAM
İkinci kez okuyuşumdu bu Yabancı’yı. Yaklaşık bir yıl önce okumuştum ilk kez ve doğrusu
çok da bir şey anlamamıştım. Kitaptan aklımda kalanlar sadece basit ve saçma bir olay, basit
ve saçma bir ana karakterdi. Fakat dünya edebiyatındaki konumu herkesin malumu olan bir
eseri okuyup da yeterince anlayamamak beni rahatsız ettiği için ikinci kez okuma ihtiyacı
hissettim Albert Camus’nün Yabancı’sını.
Öncelikle, kitapla ilgili görüşlerim ikinci okumanın sonrasında da fazla değişmedi. Kitapta
ciddi manada bir gerçekten uzaklık var her ne kadar Camus olayları ölüm çevresinde anlatsa
da. Çünkü bu uzaklığın sebebi olaylardan daha çok ana karakterin olaylara verdiği ya da
vermediği tepkilerden kaynaklanıyor. Hal böyle olunca da kitabı okurken kendimi ana
karakterin yerine koymam pek kolay olmadı, onun gibi hissedemedim tıpkı ana karakterimiz
Meursault’un bütün kitap boyunca hissetmediği gibi.
Kitabın ismi büyük ihtimalle ana karakterimiz Meursault’tan geliyor. Çünkü karakterimiz
dünyaya, değerlere, hislere oldukça yabancı. Bu durum kitabın ilk cümlesinden son
cümlesine, annesinin ölüm haberinden kendi infaz kararına kadar neredeyse hep aynı. Her ne
kadar Albert Camus oldukça basit ve bütün bu sıradan olmayan tepkileri dahi sıradanmış gibi
gösteren ve bir yerden sonra öyle olduğunu da düşündürmeyi başaran bir üslup kullansa da
bunaltıcı Cezayir sıcağı yüzünden pek de tanımadığı ve husumeti olmayan bir Arap’a beş el
ateş edip öldüren ve bunun için pişmanlık duymayan karakterimiz gerçekten çok uç bir profil.
Mesela adam öldürmekten hapiste olduğu dönemde hücresine gelen din görevlisiyle
konuşurken Meursault’tan bir hareket, bir hislenme en azından Dostoyevski’nin Suç ve
Ceza’sındaki Raskolnikov’un iyiyle kötü arasında kalmasına benzer bir şeyler bekledim fakat
olmadı. Belki de Meursault’u çoğu roman kahramanında ayıran özelliği de bu istikrarı, süreklibu yoğun ve karmaşık duygular karşısında saçma tepkiler vermesi. Fakat hikayenin başından
sonuna kadar bu tutumunu sürdürebilmesi aslında başına gelen olaylar karşısında takındığı
tavırların saçmadan daha çok alışılmadık olmasıyla açıklanabilir. Çünkü Meursault böyle
davranmaya, böyle hissetmeye alışmış ve hayatını da normal insanlardan farklı bir çizgide
sürdüren bir karakter.
Her ne kadar kitabı okurken ana karakter gibi hissedemesem, onun gibi düşünmesem de
kitapta değişik türden bir etkileyicilik var. Bu durumun sebeplerinden biri kullanılan sade,
basit, kısa ve açık ifadelerden oluşan dil. Hatta bu kadar büyük bir eserin bu denli sade bir
dile sahip olmasına fazlasıyla şaşırdığım için eseri Fransızca orijinalinden okumuş bir
arkadaşıma da sordum bu durumu ve farklı bir cevap almadım, neredeyse orta seviyede
Fransızca bilen bir insanın bile anlayabileceği kadar sade bir dil kullanılmış kitapta. Diğer bir
sebep ise Meursault’un genellikle sinir bozucu olsa da zaman zaman hoşuma giden tepkileri
ya da tepkisizlikleriydi, sevgilisi Marie’nin sorduğu evlilikle ilgili sorulara verdiği umursamaz
cevaplar gibi ya da komşusu Raymond’un ondan eski sevgili için mektup yazmasını
istediğinde tepki vermeyip mektubu yazması gibi.
Eserde Camus’nün aslında anlatmak istedikleri de rahatlıkla görülebiliyor, idam kararının
işlenen suçtan değil de toplumsal değerlerin çiğnenmesinden dolayı verilmesi ve bu aykırı
insanın toplum gibi davranmadığı için acımasızca cezalandırılması gibi. Camus’nün bunları
anlatmak için kullandığı olaylar ve karakterler biraz aykırı hatta absürde yakın olmuş olsa da
bu durum Camus’nün haksız olduğu ve toplum gibi olmayanın her zaman suçlu ve yabancı
olmak zorunda olduğu anlamına gelmez, gelmemeli.
Özetle, Albert Camus gibi yaşadığı devri hem felsefi hem de edebi yönden etkilemiş bir
ustayı, etkilediği ve etkilendiği düşünce akımları anlamak için, duygu yoksunu Meursault’un
kısa bir süre zarfında başına gelen olaylar ve bu olaylar karşısındaki tepkilerini anlatan
Yabancı mutlaka okunması gereken bir eser. Ayrıca bir roman için ince sayılabilecek hacmi ve
akıcı dilinin sizi sıkmayacağına ve bir nefeste bütün kitabı okuyup bitireceğinize kefil
olabilirim.
KAYNAKÇA
Camus, Albert. Yabancı. İstanbul: Can Yayınları, 2014",,,,
3133,KENDİ DÜNYASININ KAHRAMANI OLMAK,,"istediği şeyleri, başka bir deyişle gerçekleşmesini istediklerini.
Yaşamın sıradanlığından bıkmıştır, ön plana çıkmak ister, motive
eder kendini orada. Şunu bilir çünkü; bulabileceği en iyi
motivasyon kaynağı kendi hayal dünyasıdır. Mesela bir bilim
adamı veya bir toplum lideri orada bulur motivasyonunu,
yaratıcılığını orada konuşturur önce, orada planlar her şeyi,
daha sonra onları gerçek dünyaya yansıtır. Belki hayata
yansıtırken zihnindekileri abartır insanoğlu, alay edilecek düzeye
getirtir kendini, toplumla hor görülecek veya diğerlerinin kendisini
deli olarak düşünmeye götürür… Ama olsun, kendisi yaşıyordur
ya, kim ne düşünsün umuru olmaz, sonuçta o bir bakımdan kendi
dünyasındakileri yaşıyordur.
Alonso’da -ya da bilenen adıyla Don Kişot- aynı böyle bir
karakterdir. Yaşadığı toplumdan sıkılmıştır, yaşam ona çok ama
çok sıkıcı geliyordur, topluma hiçbir kazancının olmadığını
düşünür. Onun yaşadığı dönemde artık şövalyelerde kalmamıştır
neredeyse, bitmek üzeredir o devir. Birden düşünür Alonso,
yaşadığı hayatın sıradanlığını ve o an hayal dünyasına kapılır.
Kendisini bambaşka biri olarak görür zihninde. Hayal dünyası artık onun gerçek dünyası olmuştur. Bir
şövalye olmaya karar verir, kendisine ‘’Don Kişot’’ der artık, yeni lakabı budur. Aynı zamanda o
devirde şövalyelerin mutlaka bir sevdiceği olmalıdır. Daha önce gördüğü güzel bir kızı da sevgilisi
olarak düşünür ve hayata artık farklı bir şekilde bakmaya başlamıştır. Bu hayal oyununda yanına birde
Sancho adlı bir uşak alır. Sancho basit, saf ve az biraz akıl sağlığı yerinde olmayan bir adamdır. İkisi
böylece yeni bir hayata adım adarlar, her ne kadar gerçek olmasa da. Git gide abartırlar kendilerince
gerçek olan bu oyunu. Toplumda deli olarak anılmaya başlarlar, özellikle Don Kişot. Yel değirmenlerini
büyük yaratıklar zannedip onlara saldırır mesela. Toplumda gülünç karşılanır ama kendisi ise ciddi
ciddi bu yaratıklarla
savaştığını zanneder. Aynı
zamanda zararlı olmuştur
onun bu oyunu artık,
mahkumları köle zannedip
kurtarır mesela, bir
kahraman olduğunu
düşünür. Kısaca, kendi
dünyasıyla gerçek dünya
arasında bir zıtlık vardır.
Alaycı bir tutumla bunu
anlatır Cervantes. Her ne olursa olsun, toplumun ne dediğine veya ne düşündüğüne aldırmaz ve hep
kendi yolundan gider Don Kişot, belki kötü bir görünüm kazandırmıştır kendine bu; ama olması
gereken budur aslında. En azından değişik bir şey yapıyor diye düşündürür insanlara, onları da teşvik
etmiştir belki, başka şeyler yapmaya. Aynı zamanda değişiklik yapma isteğinin yanı sıra, eskilerihatırlatmıştır insanlara. Herkes artık şövalyeleri değersiz ve unutulmuş insanlar olarak düşünürken
Don Kişot yaptıkları iyi olsun kötü olsun bunu çürütmüştür. İnsanların bakış açılarına farklılık
kazandırmıştır.
“Don Kişot’a karşı mısınız, yandaş mı? Onunla alay mı edersiniz, yoksa onu ciddiye mi alırsınız?”
gibi sorular sorar insanlara bu kitap, onlara içten gelir bu sorular. İnsanlar bu kitabı okudukça belirir
bunlar. Onların değer yargılarını ve diğer insanlara bakış açılarını sorgular. Bazıları Don Kişot’u saçma
ve deli bulur. Bazıları ise dünyada benzerinin görülemeyeceği veya çok ama çok nadir görülebilecek
bir insan olarak düşünürler onu. Her ne kadar kitapta öne çıkmasa da, aslında Don Kişot bir toplum
kahramanıdır. Yerleşik değer yargılarına, akıllı uslu insan tiplemesine bir isyan bayrağıdır o. Onun
hayal zenginliği, bilim adamlarının, toplumsal önderlerin, ulusal ve sosyal kurtuluşçuların ve bunun
gibi birçok kişinin içsel motivasyonudur. Aykırı olmak her zaman kötü bir durum değildir. Çünkü akıllı
uslu insan tiplemesinin saygınlık perdesi ardında çoğu kez, köle ruhlu insanın aşağılanmışlığı yatar.
Farklı olmak çoğu zaman belki de her zaman sıradan olmaktan daha iyidir. Don Kişot kitap sonunda
ölür ve yazar Cervantes bunu şöyle açıklar : “Öldürdüm çünkü öldürmeseydim onu tekrar diriltecekti
başka yazarlar ve bu şövalyelik, romantizm, o yalancı romanlar devam edecekti. Bu geleneğin son
üyesi olan Don Kişot’un ölmesiyle artık bu romanların önüne geçilecek ve belki de en gerçekçi, en
samimi, en hayâlperest olan Don Kişot’un ölümüyle eski bir çağ kapanıp, yepyeni, acınası, iyilere ve
dürüstlere yer olmayan dünya başlayacaktı.” Sömürgecilik, acı, hile ve bunun gibi birçok şey
karşısında yüksek değerlerin, onurun, eski şövalyelik ruhunun yeni dünya gerçekleri ile hiç oluşunun,
önemini kaybedişinin ama en önemlisi de bunlara hâlâ bağlı olanların budala olarak göründükleri,
dalga geçildikleri kitaptır Don Kişot. Cervantes böyle bir toplum mesajını Don Kişot ile dolaylı bir
şekilde anlatmıştır ve başarıya ulaşmıştır.",,,,
3985,Atakan Telli,,"Özgürlük, kişiden kişiye tanımı değişebilen ve belli bir sınırı olan bir kavram. Belli
bir sınırla anlatmak istediğim ise bir insanın özgürlük adı altında her istediğini yapamaması.
Bir insanın özgürlüğü, başkasının özgürlüğünün başladığı bir yerde biter diye bir söz vardır.
Bahsetmek istediğim sınırla aslında bunu kastediyorum. Özgürlüğün sözlük anlamı ise her
türlü dış etkiden bağımsız olarak insanın kendi iradesine, kendi düşüncesine dayanarak karar
vermesi durumu. Bir canlının sahip olduğu en önemli şeylerden biri yani kısacası özgürlük.
Öyle ki insanlar tarih boyunca özgürlüklerini korumak uğruna savaş yapmışlar ve başkalarının
boyunduruğu altında yaşamamak için canlarını bile riske etmişlerdir. En azından kendi
tarihimize baktığımızda bile bunun birçok örneğini görebiliriz.
İnsan, bir şeyi kaybettiği zaman değerini anlarmış. Özgürlüğümü hiç kaybetmedim
fakat Vedat Türkali’nin Bekle Bizi İstanbul adlı şiir kitabını okuduğumda özgürlüğün ne kadar
da değerli bir şey olduğunu anladım. Dört duvar arasında, gökyüzünü dahi göremeden
yaşamak insan gibi özgürlüğüne düşkün bir varlık için dayanılmaz bir çile olmalı. Özgürlüğü
alınmış bir insan uçamayan bir kuşa benzer. O artık olması gereken varlığın doğasına
aykırıdır. Kafese hapsedilmiş bir kuş hayatının anlamını yerine getiremez. Onun amacı
olabildiğince uzaklara doğru kanat çırpmaktır. İnsan için de durum böyle. Fikirlerine kelepçe
vurulan, bedeni dört duvara hapsedilen insan için artık insan kavramını kullanabilir miyiz?
Açıkçası, benim fikrim olumsuz yönde bu konuya. Vedat Türkali diyor ki:
‘‘Cezaevi avlusuna düşmüş
Güneşi gördüğüm için hamdolsun
Bir sabah uyandım ki daha duvarlar yıkılmamış
Kelepçe parmaklık gardiyan
Hepsi yerli yerinde.’’ 1 (s.74)
Bir insanı dört duvara hapsedip, dış dünyadan koparmak sanırım insan yapılabilecek en büyük
kötülüklerden biri. Özellikle de fikirlerinden dolayı. Yanlış anlaşılmasın, herhangi bir siyasi
fikri savunduğumdan değil fakat ülkeye zarar vermeyecek her fikre açık olmalı
başımızdakiler. Ne yazık ki dünyada tutuklu gazetecilerin sayısının en fazla olduğu ülkelerden
biriyiz.
Yazımın girişinde özgürlüğün tanımının kişiden kişiye değişebileceğini
söylemiştim. Bu birine göre ekonomik özgürlük olabilir başkasına göre düşünce özgürlüğü.
Düşünce özgürlüğü bildiğiniz üzere demokrasinin yapı taşlarından biridir. İnsana verilen en
önemli haklardan biridir ayrıca. Tabii bazı koşullarda sınırlaması yapılmıştır bu hakkın. Birine
veya bir topluma zarar verebilecek ölçüdeyse limit koyulabilir bu hakka. Ne yazık ki
1 (Türkali, 2015)ülkemizde teoride var olan ama pratikte göremeyeceğimiz bir hak bu. Eğer birilerinin
fikirlerine zıt düşersen hapis yolu kaçınılmaz oluyor. En küçük bir eleştiride bile susturuluyor
kalemler. Yaşadığımız çağın en önemli unsurlarından biri bilgi olmasına rağmen bilgi alma
yollarına bile engel konuluyor. Vedat Türkali diyor ki:
‘‘Cezaevlerinden seyrediyoruz
Tarihin en aydınlık çağında
Ipıssız bir adada unutulmuş gibiyiz.’’2 (s.81)
Toplumun bilgi alma yollarına kilit vurulmuş ve topluma yön tutacak kalemler hapsedilmişse
o toplumun ıssız bir adadan farkı da olmuyor. Gelişmekte olan bir ülkenin en çok topluma
yön tutacak insanlara ihtiyacı varken açıkçası bu insanların fikirleri yüzünden hapiste olması
da ayrı bir ironi. Aynı fikirleri paylaşmasalar bile insanlar birbirlerinin fikirlerine saygı
duymalı. Sanırım ülke olarak en çok yara çektiğimiz konulardan biri de bu. En ufak bir fikir
ayrışmazlığında hemen kavga pozisyonuna geçiyoruz. ‘‘Söylediklerinizin hiçbirini kabul
etmiyorum; ama düşündüğünüzü söyleme hakkınızı ölene dek savunacağım’’ der Voltaire.
İnsanların fikirlerine katılıp, katılmayacağınız size kalmış tabii ki fakat aynı fikirde değilsek
bile insanların fikirlerine saygı göstermeyi öğrenmeliyiz. Umarım her görüşün özgür bir
şekilde tartışılıp, sonuca varabileceği bir ortam oluşturabiliriz ileriki zamanlarda. Fikirlerin bu
kadar önemli olduğu bir dünyada insanları susturmak yerine konuşmaları için teşvik
etmeliyiz. Ancak o zaman gelişmekte olan bir ülkeden bahsedebiliriz.
Kaynakça
Türkali, V. (2015). Yaşamak Sevinci. Ayrıntı Yayınları.
2 (Türkali, 2015)",,,,
8177,Geçmiş Miyiz Gelecek mi ?,,"Çatlak bir yüzyıl dehasının, anlatılması bir o kadar kolay ve bir o kadar da zor kavranılası fikrinin
eseri. Yıl 1905. Kimisi devrimle uğraşırken, kimisi zevkleri için yaşarken bir adam 4.boyuta
adımını attı. 4.boyut herkesin varlığını kabul ettiği fakat belirli bir keseye konulamayan
“zaman”dır. Zaman bir köprü, bir araç ve de her şeyi ilerleten bir buton. İnsanları durmadan
fotoğraf çekmeye odaklanan bir fotoğraf makinesi olarak düşünelim. Bir de videoların nasıl
işlediğini anımsayalım. Videolar milyonlarca fotoğraf karesinin hızlı bir şekilde ekrana
yansımasıdır. Yani videoyu video yapan aslında o hızdır. Bizi biz yapan da zamandır. Bizim her
anımız,her nefes alışımız, ufacık bir hücremizin ufacık bir hareketi bir fotoğraf gibi var. Bunlar
zaman olmadan sadece fotoğraflar, video değil.
Zaman hız,yer çekimi,kütle gibi etkenlerle değişebilen bir kavram. Bu özelliği nedeniyle
yapılan deneylerin amacı; onu kontrol edebilmek yani bir zaman makinası ortaya koyabilmektir.
Oysa ki zaten basit ölçüde zaman makinalarımız var fakat tek fonksiyonlu sadece geleceğe
gidebilen. Filmde de olduğu gibi Mr.Cooper için geçen 1 ay Dünya hayatında 70-80 yıla bedel.
Geri döndüğünde aslında geleceğe gitmiş olmuyor mu ? Ama bence sadece geleceğe gidilebilme
hep böyle olmayacak. Bana göre filmlerde anlatılan ve gördüğümüz uzaylılar aslında biziz..
Mısır piramitlerinin mükemmel özelliklerini öğreten bizleriz, Yunan matematiğini ve eskilerin
mükemmel mimarilerini sağlayan da aslında biziz, bizim çocuklarımız. Ama neden daha belirgin
değil mi ? Çünkü insan 3 boyutu kavrayabilecek 4.boyutu hissedebilecek şekilde yaratılmıştır.
Sonsuz zamanda yapılan bu sıçramalar eminim çoğu zaman yok oluşlara veya delirmelere yol
açmıştır. Aslında aramızdaki bir delinin gelecekten gelmiş olma ihtimali sizce yok mu ? Bu
zaman makinasının bu kadar basit olmamasının sebebi ise zaman sıçramaları ve zamanın kendi
içindeki uyumluluğu. Uyum bozulursa elektrik fişimiz çekilmiş gibi hepimiz sadece bir karede
kalırız ve o uyum kendine yeni bir uyum bulana kadar o şekilde kalırız. Bunun farkına varmamız
sadece hissederek gerçekleşebilir. Nasıl mı? Dejavu.Dejavu insanın gelecekten bir parça anıyı yaşadığını hissetmesi gerçeğidir. Dejavu olduğunu
düşündüğünüz bir anda, tüm konsantrenizi toplayarak kendinize ne gördüğünüzü sorun. İç ürpertici
olacak ama o zaman sıçramalarını hissedeceksiniz. Çünkü dejavu aslında o zaman
uyumsuzluklarında durmamız gerekirken, kontrolden çıkarak devam eden zihnimizin, zaman
devam etmeden biraz öncesini, zıplama öncesini görmesine yol açar. Bunu şöyle açıklayabiliriz.
Bankaya gittiğinizi düşünün,aklınız boş, ne yapacağınız biliyorsunuz fakat tam o sırada silah sesi
duydunuz ve banka soygunu gerçekleşti. Size sonradan neyi hatırladığınız sorulduğunda en net
silah sesini duymadan önceyi anlatabilirsiniz. Zıplama öncesini görmek gibi. Filmde ise bu olay, 4.
hatta 5. boyutu bizim kavrayabileceğimiz bir boyuta düşürmek ve geçmişe mesaj gönderebilmek
anlamında yapılmış. Film izler gibi, her an bir video klibine alınmış odalardan oluşuyor ve hepsine
zamanın değiştiremediği yer çekimi sayesinde mesaj gönderme olanağı sağlanıyor. Bu bakımdan
Ekvator hep ilgimi çekmiştir. Ufacık bir çizgi nasıl suyun dönüş yönüne etkileyebilir diye. Belki de
o yer çekiminde suyun dönüşüyle değil de başka bir yolla bize gönderilen mesajları çevirmemiz
mümkün olur.
Sonuç olarak toparlamak gerekirse, zaman bizi biz yapan temel parçalarımızdan birisi.Kara
delikler, solucan delikleri, zamanın göreliliği bizi bir üst milenyuma taşıyacak gizli kavramlar.
Bugün konuştuklarımız sadece fikirler üzerine olmasına rağmen, bence gelecekte daha elle tutular
veriler elde edeceğiz fakat değindiğim gibi bence o noktaya geldik ama gelecek olarak biz miyiz
yoksa başkalarının geçmişi miyiz bundan emin olamıcaz.
Caner Sezginer",,,,
7075,UÇMANIN VERDİĞİ EŞSİZ ÖZGÜRLÜK,,"Sahi, asıl önemli olan nokta uçurtmayı uçurabilmektir uçmasını izlemekten ziyade. Peki ya uçurtmayı
uçurduktan sonra özgürlük kavramı kafamda bir kez daha şekil değiştirirse? Uçurtma uçurmadan çok
daha fazlasını özgürlük olarak nitelendirip bizzat kendim uçurtma olmak istersem ne olacak peki?
Sonuçta uçmayı istemek, uçurtma uçurmayı istemem gibi en doğal hakkım bence. Kitaptaki kırk
öykünün birindeki şizofren hastası Can kolay yolu bulmuş mesela: kendisini bir uçurtma olarak görüp
hastane servisinde oradan buraya kollarını açıp koşturuyor. Bence toplum tarafından dışlansa ve deli
olarak damgalansa bile keyifle yaptığı eyleme devam etmesi güzel bir şey. Çünkü bizler bundan da
yoksunuz. O uçurtma biz olsak bile bir noktadan sonra uçmaktan hevesimizi alıp yine özgür
olmadığımızı düşüneceğiz. “Sağlıklı düşünebilen insanlar” topluluğu olarak bile hevesimizi çabucak
alıvermenin getirdiği bir maymun iştahlılık doğamızda var. Bu da mutluluğu aradığımız yerlerde
bulamamamızla ve yine dur durak bilmeyen bir arayışla devam ediyor; isteme, sahip olma, tatmin
olmama ve daha fazlasını istemenin bitmek bilmeyen bir döngüsü halinde. Sonuçta o uçurtmanın
havada olması yanında bir iple birinin bizi kontrol etmesi gibi bir gerçeği var. Bunun farkına
vardığımız an özgürlüğümüz gerçek bir özgürlük gibi gelmemeye başlıyor. Yaşadığımız şey, ne kadar
özgür de hissetsek, özgürlüğün bir yanılsaması olabiliyor ancak. Bu tatmin olmama duygusu genel
olarak tüm hayatımıza yansıyor, adeta bizi kontrol ediyor.
Her şeyden önce ne istediğimize karar verebilmemiz lazım bence. Önümüze koyduğumuz hedefler
gerçekten uzun süreli bir memnuniyet getirecek mi bizlere? Yaşadığımız devirde kime sorsanız size
daha iyi bir iş, lüks bir araba, çok odalı bir ev gibi maddi hayallerle gelecektir, tıpkı oyuncak için
ağlamaya hazır küçücük çocuklar gibi. Bana kalırsa bu noktada “materyallerin” bize nasıl mutluluk
getirebileceğini sorgulamak gerekir. Duygulardan yoksun, yapaylık üzerine kurulu nesneler topluluğu
bizi nasıl mutlu edebilir ki? Önceden bahsettiğim “mutluluğu aradığımız yerlerde bulamama” durumu
bunun bir özeti gibi aslında, üstüne üstlük mutluluk yanlış yerde aranıyor. Maddiyat bir insanın
hedefleri arasında olmamalıdır çünkü, yaşatacağı duyguların geçici olacağı ve çok anlam ifade
etmeyeceği için.
Ben mutluluğu daha soyut yerlerde arıyorum mesela: Bana gerçek anlamda mutluluğu sevginin
yaşattığını ve yaşatacağını düşünüyorum. Annemin, kız arkadaşımın veya köpeğimin bende bıraktığı
duygular eminim ki son model bir telefondan çok daha fazla. Bahsi geçen kavram sevgi olunca bir
doyumsuzluk veya tatmin olmama hissi de söz konusu olmuyor. Yanımda bulunmaları isteyeceğim
şeyler bu duygular, sevgide bunun da ötesi olamaz zaten.
Peki soyut şeyler bize uzun vadede daha gerçek bir mutluluk sunuyorsa, neden toplum olarak somut
mutlulukların peşinde koşuyoruz? Soyut mutluluklara doyduk belki de, belki de bunları elde etmek
daha zor olduğu için geldiğimiz kolaycılık durumu bizi somut mutluluklara itiyor. Bir insanın sevgisini
kazanmak yerine mesela, kendimize bir şeyler alıp mutlu olmayı tercih ediyoruz. Bu kolaycılığı
doğurduğu gibi aynı zamanda da bencilliği de doğuruyor. Somut varlıkların aksine sevgi sonsuz bir
şey, verildikçe azalmıyor, eksilmiyor, aksine daha da artıyor. Fakat bu her insanın sahip olabileceği,
belki de bizi diğer insanlardan ayırmayan bir şey olduğu için bize özel olabilecek materyallere
yöneliyoruz. Yine kolaya kaçıyoruz, bizi diğer insanlardan ayıran şeyler somut şeyler oluyor. Bir
insanın kişiliği önemsiz hale gelip, sahip olduğu şeyler, somut şeyler daha önemli hale geliyor. Sanırımgenel tatminsizliğimizin, bir türlü mutlu olamamamızın en büyük sebebi de bu. Mutluluğu yanlış
yerlerde arıyoruz gerçekten.
Yunus Emre Düzağaç
Kaynakça
Uludok, Okay. 40 Şizofrenden 1 Öykü. İstanbul: Doğan Egmont Yayıncılık ve Yapımcılık Tic. A.Ş., 2015.",,,,
3318,Zeynep Erdemir,,"Sanatın asla anlaşılmasını beklemedim. O çok bireysel, özgün, kapalı, uç ve bir o
kadar da ucu açık kavram, herkesin elinde bambaşka bir şekil alabilecek kadar yumuşaktı
özünde. Her zihinde farklı düşüncelere ortam hazırlayacak kadar esnek ve onlara kendilerinde
var olanlardan sunabilecek kadar anlayışlıydı. Hakkında bu kadar konuşulabiliyor olmasının
sebebi ise, onun kendine dair hiçbir şey anlatmaması; ama herkesin onun hakkında anlatacak
bir şeylerinin olmasıydı.
“Sanattan anlamak”, onun ne amaçla yapıldığını bir bakışta anlayabilmek miydi, yoksa
kendi hayal gücü ile bir eserin anlamını bambaşka yerlere taşıyabilmek mi? İlki yalnızca,
varılmış olan noktadan geriye dönmek, sanatçının kat ettiği her yolu tam aksi istikamette
yürümeye ve kaynağı bulmaya çalışmaktı. İkincisi ise, aynı esere ikinci bir anlam yüklemek
ve onu bambaşka bir sanat eseri haline getirmekti. Dolayısıyla, bu da bir çeşit sanat olmalıydı.
Üzerinde bu kadar konuşulabilen bu kavramın doğduğu ilk yer, insanın düşünceleriydi ne de
olsa.
Anish Kapoor, belki de küçük dairenin yanındaki büyüğe “Fil” demişti.
Kıyaslayabilmek gerekirdi, küçük daire işte tam da o amaçla orada duruyordu. Büyük daire
ise hiyerarşide galip gelerek esere adını vermiş gözüküyordu fakat onlar belki de yalnızca
metafordu. İnsan, kendisi ile fili kıyaslayarak onun daha büyük olduğuna karar vermiş ve
“fil”i “büyük” sıfatı ile özdeşleştirmişti; fakat bakış açımızı değiştirsek ve bir insan
bakışından ziyade saf bir bakış elde etsek, belki de fil ile dünyanın kıyaslanıyor olabileceğini
görebilirdik. Bu durumda, küçük daire eseri anlamlandırmış olurdu. Perspektifi göz önünde
bulundurarak baktığımızda, biri yakın diğeri uzak iki cisim görüp onların aslında aynı boyutta
olduğu kanısına varabilirdik. Kadrajı biraz daha genişlettiğimiz takdirde, dünya ile güneşi bile
o iki dairenin zihnimizdeki yansımalarında bulabilirdik ve tüm bunlar, aslında eserin yapılış
amacı ile tamamen alakasız da olabilirdi. Öte yandan, kimse böyle düşünmek ile yanılgıya
düştüğümüzü iddia edemezdi. Bunlar, bizim kendi zihnimize, bilincimize,
yaşanmışlıklarımıza ait çağrışımlardı. Algı, bireyin kendi dünyasına aitti ve insanlar,
algılayışlarına göre gruplanırdı. Biz de, kabul ettiklerimize ve etmediklerimize göre bir yer
edinirdik dünyada. Bizimle aynı fikirde olanlar ile kümelenir ve aynı fikirde olmayanlar ile
ortaklık etmezdik.Ne de olsa bize aitti fikirler, işleyişler, düşünceler. Kendi dünyamıza hakimdik
kısacası. Sürekli kesişirdi insanlarla dünyalarımız; fakat en nihayetinde yine tamamen bize ait
bir alanımız olurdu. Tüm duyu organlarımız kapandığında geriye kalandı işte orası. Gecenin
karanlığında, sessizliğinde ve donukluğunda, durmuş olan zamanın içinde hissedilen
mevcudiyet duygusuydu, var olşumuzun kanıtıydı. Bu iki daireyi gördüğümüzde aklımızda
canlananların kaynağı da oradaydı. Yaşayarak biriktirdiğimiz ne varsa, diğer tüm gereksiz
detaylarından arınmış bir biçimde orada yoğunlaşır, ardından oranın toprağından bir parça
olurdu.
Sanat, açık kapı bırakır ve o kapıdan sonrasından asla söz etmez. Orası, eserle
karşılaşanın hayalgücünde şekillenecektir. Yolun devamı ona aittir. İşte bu noktada da,
çalışmaya ortak olmuş olur. Öyle bir gezegendir ki sanat, doğrular ve yanlışlar; gerçekler ve
hayaller orada geçerliliğini yitirir, aynı renge bürünürler. Yalnızca zihnimizde oluşan soyut
kavramların mevcudiyetinden ve duyularımızın algıladıklarından emin olabiliriz. Onların bile
bir kanıtlanabilirliği yoktur; gerçeklikleri sadece bizim kendi dünyamızın sınırları içinde
geçerlidir. Kimi, esere baktığında orada fil ile yavrusunu görür, kimi fil ile güneşi görür. Kimi
ise yalnızca, farklı boyutlarda iki amaçsız daire görür ve anlamı, hayal payı bırakmayan ve
“ne ise o” olanda arar. Her ne kadar “realizm” olarak tanımlanmaya açık bir durum olsa da,
materyalizmin keskin sınırlarının etkisi altında kalmaktır bu. Yeri gelir, özünü hiçe saymak
pahasına, kendisinin bile yalnızca görünürdeki maddeden ibaret olduğunu söyleyebilir insan.
O noktada da, ne acıdır ki, kendi içsel doğasından soyutlanıp gerçekten de yalnızca bir madde
yığınımı temsil etmeye başlar. Öz reddedildikçe, ister istemez bireyi terk edecektir. Daha da
acısı şudur ki, kişi bu kaybın farkına dahi varamayacaktır.http://www.sakipsabancimuzesi.org/tr/sayfa/sergiler/anish-kapoor-istanbulda",,,,
4878,HAYAL DENİZİ,,"düşündüklerine. Nasıl bu kadar düşüncelerinin derinliklerine inebiliyorlar? Nasıl bu kadar gerçek dışı
ya da gerçekleşme ihtimali düşük olan hayaller kurabiliyorlar? Nasıl böyle bir düşünce ortaya
çıkabilir? Anormal olan benim böyle hayallere dalamamam mı, yoksa başkalarının hayal gücü mü
bunu hiçbir zaman anlayamadım.
Birçok film izledim, kitap okudum, şarkı dinledim ve hep merak ettim o senaryonun, olay örgüsünün,
sözlerin, bestelerin nasıl yoktan var olduğunu. Sanırım benim kişiliğimde yoktu öyle bir hayal gücüne
sahip olmak çünkü her zaman gerçeklere yakın olmayı, yalandan uzak durmayı istedim ve
olamayacağını bildiğim şeyleri düşünüp kendimi üzmeyi, hayal kırıklıkları yaşamayı sevmedim hiçbir
zaman. Yine de bütün bunlar yüksek hayal ürünü kitaplara, filmlere, şarkılara hayranlık duymamı
engellemedi.
Düşünüp, düşünüp anlam veremediğim, anlam veremeyip tekrar, tekrar hayran olduğum kurguların,
eserlerin başında gelir J.R.R Tolkien’in Yüzüklerin Efendisi serisi. Her okuduğumda içine çeker beni
yazarın derinliğini bulamadığım ve hiç bulamayacağımı düşündüğüm “hayal denizi”. Hatta neredeyse,
eserin olay örgüsünden çok, yazarın hayal dünyası üzerinde kafa yorduğumu söyleyebilirim.
Belki de bende eksik olan şeyin Tolkien’de bu kadar fazla olduğunu görmem beni bu esere bağlayan
diğer önemli noktalardan biri. Sanırım ben de onun kadar kuvvetli bir maliyetsiz üretme becerisine,
hayal gücüne, sahip olmak isterdim çünkü düşündüğünüz zaman her insan ister hayal denizinin uçsuz
bucaksız derinliklere gitmesini, insanları farklı dünyaların içine sokmasını.
Bu kadar çok övdüğüm bu hayal denizinin sahibi Tolkien’in 2000 yılında basılan eserinden, eserin
kurgusundan, olay örgüsünden bahsetmek istiyorum biraz da. Yüzüklerin Efendisi, Orta Dünya’nın
içine düştüğü, klasik iyiler-kötüler çatışmasının yoğun hayal gücü ile süslenmiş halidir aslında. Özel bir
yetenek kazandıran, seneler öncesinde yapılmış ama kaybolduğu sanılan bir yüzüğün tekrar gün
yüzüne çıkmasıyla ve kötülüklerin efendisi olan yüzüğün sahibinin, bunu öğrenmesiyle başlar bütün
olaylar. Yüzüğün yok edilmesi gerektiği kanaatine varan orta dünya halklarının liderleri, yüzüğü yok
etme görevini, usta bir bilge olan Gandalf’ın önerisi ile küçük ve çelimsiz bir ırktan gelen Frodo’ya
verir. Bunun üzerine kötülüğün efendisi ölümsüz süvarilerini ve daha rütbesiz ucube yaratıkları
yüzüğü bulmak için görevlendirir ve yüzük koruyucularının üstüne gönderir. Bunun üzerine gelişen
olaylar, orta dünyadaki kişilerin hayatları, birbirleri arasındaki ilişkiler, eserde bütün detaylarıyla
anlatılan kişilerin sayısı, gözünüzle görmüşçesine betimlenen yaratıklar, şehirler, ağaçlar, dağlar,
mekânlar, insanlar eseri okuduktan sonra uzunca bir süre onun etkisinden çıkamamanıza sebep
oluyor.
Bütün bunları tekrar okudukça ve düşündükçe hayal gücü benim gibi düşük seviyelerde olan
insanların iç geçirip aynı yeteneklerin neden kendinde olmadığını sorgulamaması işten değil sanırım.
Ancak işin bir de diğer boyutu var. Kitaptaki kadar yoğun olmasa da eserde kullanılan yüksek hayal
gücü ve beni etkisi altına alışı benim de yazarlar, şairler, senaristler ve besteciler gibi kalemimi ve
düşüncelerimi kullanarak insanlara benim yaşadığım hislerin aynılarını hissettirmek gibi bir hayalim
olduğunu fark ettim. O zamandan bu yana düşüncelerimi, hislerimi kaleme almaktan çekinmiyorum.Her ne kadar beni kırmamak için olup olmadığını bilmesem de ürettiklerim hakkında yakınlarımdan
olumlu eleştiriler alıyorum ve bu cesaretimi daha da arttırıyor.
İşte bu yüzden siz de sıkça hayal denizi zengin kitaplar okumalı, çekinmeden ve hiçbir zaman
anormalliğini ya da normalliğini düşünmeden hayallerinizi, hislerinizi, düşüncelerinizi kaleme dökmeli
ve paylaşmalısınız. Çünkü kurduğunuz hayaller beğenilmese de, hislerinizi, düşüncelerinizi kimsenin
paylaşmadığını düşünseniz bile onlar sizin ürünlerinizdir ve emin olun sizinle aynı hayali kuracak, aynı
hisleri paylaşacak birisi vardır. Hiç yoksa bile, her şeyden önemlisi siz kendiniz için bir şey yapmış
olacaksınızdır ve elbet bir gün birisi cesaretiniz için elinizi sıkacaktır.",,,,
8460,ELDE KALAN ŞEHİRLER,,"şehirlere bir şeyler katar. Bu şeyler birikim olarak adlandırılır şehirler için. Şehirler de bu
birikimlerini zaman içinde diğer insanlara aktarır. Roma’ya gittiğinizde karşılaşacağınız
kültürle, Londra’ya gittiğinizde elde edeceğiniz birikim farklıdır. Orhan Pamuk ise Kafamda
Bir Tuhaflık kitabında Mevlüt karakteri gözünden İstanbul’un sahip olduğu birikimi nasıl
elde ettiğini anlatıyor. Giden insanları, gelen insanları ve onların bu birikime katkısını ele
alıyor.
İstanbul’a gitme imkânım oluyor her zaman. Arkadaşlarımla görüşmek için gidiyorum
genelde. Mutlu olduğum insanların yanına gidiyorum. Genellikle günübirlik oluyor bu
gezmelerim. İstanbul’a her gittiğimde insan sayısının gün geçtikçe arttığını fark ediyorum. Bir
yerlere yetişmeye çalışan, devamlı hareket halinde olan insanlar bunlar. Devamlı büyüyen
binalar, gökyüzünü delmeye çalışıyorlar gibi sanki. Benim için bunları anlatmak zevkli olsa
da, orada olan insanlar için bu pek de hoş olmuyor sayılır. Trafik çilesi, yaşanabilecek yeşil
alan kalmaması ve bunun gibi birçok sorun ortaya çıkabiliyormuş.
Nereden geldik peki buralara? Hep mi böyleydik yoksa? Eskiden beton binalarda
oturmak bile lüks sayılıyordu. İki katlı evlerin olmadığı, insanların müstakil evlerde oturduğu
ve herkesin kapısında bahçesinin olduğu günler varmış. Yeşilin bol olduğu, insanların doğayla
iç içe olduğu günlermiş. Daha sonra gün geçtikçe insanlar yeşili yok etmeye başlamış. Aslında
insanın bencilliğinin sonucunda ortaya çıktı bu durum. Burada ben yaşayabilecekken neden
bir ağaç yaşasın ki dediler belki de. Bir tane kestik, on tane kestik, yüz tane… Önünü
alamadılar bir yerden sonra. Daha sonra neden bu kerpiç evlerde yaşıyoruz diye sorgulamaya
başladı insanoğlu. Daha güvende hissettikleri beton evlere geçtiler. Ama sonra bu yapıların
da güvenli olmadığını fark ettiler. Yukarıya doğru çıkmaya başladılar. Üç kat, beş kat, on kat…
Yerden uzaklaştıkça mutlu oldular. Manzaraları genişledi belki de. Yaşamak için kestikleri
ağaçları görmek uğruna daha yükseğe çıktılar. O kadar az yeşil kaldı ki, hala yükseğe çıkmaya
devam ediyorlar. Hayat tarzı da değişti insanoğlunun. Yeşil onlardan uzaklaştıkça doğayı
dinleyememeye başladılar. Onun yerine müzik denilen bir şey icat ettiler. Bu eksiklerini
kapatabileceklerini düşünüyorlardı. Daha güzeline sahip olmak için maddi kaygılara düştüler.
Daha çok kazanıp, daha mutlu olacaklarını sandılar. Çevresinde bulunan arkadaşlarını,
akrabalarını ya da yolda karşılaştıkları insanları umursamaz oldular. Bu şekilde daha mutlu
olacaklarını sandılar ama sonuç hiç de öyle olamadı. Yüz yüze bakmaya korkan bir topluluk
olduk. Daha üst bir seviyede olacağımızı düşünüp daha zengin yaşamaya çalışıyoruz. İş
bulmakta zorluk çeken insanların ellerinde bile son model telefonlar olmaya başladı. Sadece
zengin görünmek için birçok şeyden feda ettik aslında. Bu yüzden elimizde böyle bir şehir
kaldı. Aslında bu şehre, bu ruhu, bir bakıma biz verdik. Dünden bugüne İstanbul’u aslında biz
bu hale getirdik.
Bu eseri biz yarattık. Peki, biz bu eserimizde yaşamak istiyor muyuz? Bu konuda
anketler yapılsa insanların vereceği cevaplar az çok bellidir aslında. Ekmek parası der çoğu. İş
imkânlarının fazlalığından dolayı oraya gitmek zorundadırlar. Ama severek mi giderler?Muhtemelen hayır. Kitapta Mevlüt’ün aşk hayatı olarak anlatılan hikâyenin ana fikrinin
aslında bu olduğunu düşünüyorum. İnsanların âşık olduğu şehirler ile yaşadığı şehirler farklı
olmuştur çoğu zaman. Roma’ya gidip sanat adına kültür elde etmek isteyebilir insan, ama
kendini mutlu hissettiği şehir karnını doyurabildiği şehirdir. Genel olarak Kafamda Bir
Tuhaflık (Pamuk,2016) kitabı benim zihnimde bunları canlandırdı. Şehirlere bizim
kattıklarımızın aslında daha sonra bize dönen sonuçlar olduğunu düşünmeye başladım. Bu
yüzden biraz daha dikkatli olduğumu söyleyebilirim artık. Kullanmadığım bir ışığı kapatmanın
bile bana katabileceği geleceği düşünerek kapatmaya başladım. Bu memnun olmadığımız
şehirleri sonuçta bizim büyüklerimiz kurdu. Bu sonuçları birebir hissetmemize rağmen, biz
niye kendi çocuklarımızı daha kötü bir dünyaya sürükleyelim ki? Cevabı bizde olan sorular ve
düşünmesi gereken bizler…
Furkan Yasin Taksim
21501325
Kaynakça
Pamuk, O. (2016). Kafamda Bir Tuhaflık Var. Yapıkredi Yayınları.",,,,
3001,Yasemin KIZMAZ,,"Gerçeklik algımız ne kadar da değişken bir oluş. Sizce de öyle değil mi? Hayatımızın
çoğunluğunda olaylar arasında çok güçlü neden-sonuç ilişkileri kurarız, yaşamın akışıyla
tamamen tutarlıdır. Bazı dönemlerde ise bu ilişkiler birden değişir, o ana nasıl geldiğinizi
bilemezsiniz, tanık olduğunuz şeylerin gerçek olup olamayacağına karar verme yetinizi
kaybedersiniz. Zihninize, tanıdığınız insanların varlığına, yaşadığınız olayın olağanüstülüğüne
şaşıp kalırsınız. Belki de delirdiğinizi düşünürsünüz. Yahut hayata karşı her zamankinden farklı
sezgileriniz olmasından dolayı kendinizi özel bir insan gibi hissedersiniz. Sanki yaşadığınız o
anı tarihin tozlu sayfalarına altın harflerle işlenmeliymiş gibi düşünürsünüz. Bunun bir örneği
dejavu duygusudur. Yaptığın şeyin aynısını bir iki saniyeliğine bile olsa aynı şekilde geçmişte
de yapmış gibisindir ama tam da kestiremezsin gerçekten de ikinci kez yapıp yapmadığını.
Hangi an aynısını yaptığını hatırlamaya çalışır da bir türlü çıkaramazsın, çok tanıdık bir yüzün
adını ne kadar uğraşsan da bulamamaya benzer. Beyninin sana minik bir oyun oynadığını
düşünerek pes edersin en sonunda. Kim bilir, belki gerçekten de ikinci kezdir.
Uyku gerçeklik algımızın alabora olduğu başka bir zaman dilimidir. Örneğin uykudan
uyanıp sanki üç gün geçmiş gibi hissettiğinde alelacele kalkıp aslında sadece birkaç saat
geçtiğini görünce gerçeklik senin için tamamen bozulur. Vücudunun seni nasıl bu kadar
aldatabileceğine şaşırırsın. Bu olayın başka bir boyutunu ortaokulda yaşamıştım, bir gece
aniden kalktım ve okula geç kaldığımı düşünerek apar topar hazırlanıp kendimi bir anda dışarı
attım. Annemler evde yoktu, erken kalkıp işe gittiklerini düşündüm doğal olarak. Dışarıya
baktığımda kapkaranlık bir hava vardı ve ay bana doğru parıldıyordu, tüm delilleri reddeden bir
katil edasıyla karanlığın sebebinin gece olabileceğini reddettiğimi hatırlıyorum. Sanki havanın
böyle olma sebebi kış mevsiminde oluşumuzdu ve az sonra sağanak yağmur yağacağı için hava
bu kadar karanlıktı. Sonra annemin gülüş seslerini duydum, yan tarafımızdaki komşudalarmış
meğer. Yanlarına gidip okula geç kaldığımı söyleyince benimle dalga geçip saatin henüz akşam
dokuz olduğunu söylemişlerdi. Hem utanmış hem de okula gecikmediğim için rahatlamıştım.
Bir yakın arkadaşım ise bir gün aniden terler içinde uyanmış. Kalktığında babasını kanlı canlı
görse bile kabullenemeyip “Babamın karekökünü aldılar!” diye hüngür hüngür ağlamış, herkes
gülmüş tabii. Onun üzerinde ise büyük bir etki yapmış bu olay. İşte, uyku gerçeklik açısından
bu derece tehlikeli olabilir.
Uyku kadar alabora edici bir başka şey de onun yokluğudur. Pek çok yerde okuduğum,
izlediğim ve biraz kendim de yaşadığımdan söyleyebilirim ki, uykusuzluk hayata bakışınızı ve
sizi kökten değiştiriyor. Vücut çok yoruluyor, uykusuzluk derecesi artıkça da insanın günlük
yaşantısıyla arasındaki uzaklık artıyor. Uykusuzluk gerçek dünyada bilim insanları tarafından
kesinlikle tehlikeleri olan ve vücut sağlığını önemli derecede etkileyen bir etken olarak
görülüyor. Hayal gücünün çok geniş olduğunu Ortadan Kaybolan Fil’i okuyunca çok net olarak
anladığım yazar Haruki Murakami ise uykusuzluğa çok farklı bir yönden bakıyor. İnsanın
çoğunlukla gerçeklik algısının neden-sonuç ilişkisine bağlı kalarak sarsılmadığından
bahsetmiştim, sarsılsa bile bilincin doğru düzgün çalışmadığı zamanlarda sarsılıyor gibi
gelmişti. Fakat kitabı okurken zihnim ne kadar açık olsa da okuduklarım gerçekliğimin baştan
aşağı sarsılmasına sebep oldu.“On yedi gündür gözüme uyku girmedi.” (Murakami 85). Böyle başlıyordu kitaptaki
hikâyelerden bir tanesi, okudukça uykusuzlukla baş eden bir kadın hakkında daha çok şey
öğrendim. İlginç olansa uykusuzluğun bu kadının gün içindeki yaşamına hiçbir etki etmemesi,
vücudunda hiçbir yan etki –gerçeklik algısının bozulması, yorgunluk- oluşmamasıydı. Aksine
uyanan tek şey vücut değilmiş de kadının zihni de uyanmış gibiydi, artık her şeye farklı bir
bakış açısıyla bakıyordu. Hikâyeyi okurken dünyayı yadırgar hâlde buldum kendimi, görünen
o ki çevremizdeki her şey bir rutine girmişti ve bizler hiç itiraz etmeden yaşayıp gidiyorduk.
Hikâye bitiminde içimde uyanan garipliği uzun bir süre dindiremedim, o güne kadar
yaptıklarımı ve uykunun hayatımızdaki rolünü düşündüm. O andan sonra, insanın bir hikâyeden
bu kadar etkilenebilmesi ve hikâyede geçen uykusuzluk tipi bana çok garip gelmeye başladı.
Aslında her gün pek çok şey yaşıyoruz ve aklımızda binbir türlü düşünce beliriyor.
Herkesin yaşananlara farklı yaklaşması herkesin farklı bir gerçeklikte yaşadığını gösteriyor. Bir
başkasının gerçekliğini algılamaya başladığımızda ise kendimizinki artık sorgulamaya değer
bir hâl alıyor. Sürecin sonunda da aklımıza o soru doğal olarak geliveriyor: Ya her şey bir
yalandan ibaretse? Benim gerçeğim buysa, onun gerçeği oysa o zaman gerçek diye bir şeyden
söz etmemiz mümkün müdür?
Kaynakça:
Murakami, Haruki. Ortadan Kaybolan Fil. İstanbul: Doğan Kitap, 2023. Baskı.",,,,
5954,Eda Tekin,,"Daha önce etrafınızdaki insanların kolay kolay sahip olamayacağı bir şeyi elde ettiniz mi? Bir çeşit
mutluluk, sebepsiz bir sevinç, karşılık bulduğunuz bir aşk, gerçekleşen bir hayal, bir köpeğin çıkarsız
sevgisi ve belki de sadece renkli bir çorap. Aklınıza gelen bambaşka bir şey ya da bu saydıklarımın
hepsi, belki de hiçbiri... Ben tüm bunların yerine koyabileceğim, metafor olarak kullanabileceğim bir
kırmızı balona sahiptim tıpkı filmdeki gibi. Sahiplenme duygusuyla ona sıkı sıkı sarıldım, onu zor
elde ettiğim ve o kimselerde olmadığı için kıymetini bildim ve onu korudum. Kırmızı balonun ipini
sımsıkı tuttum, Pascal gibi.
Benim ve bu küçük çocuğun bir diğer ortak noktası ise ikimizin de balonunu kaybetmiş olmasıdır.
Beyaz bir ip, tüm uğraşlarımız ve dikkatimize rağmen parmaklarımızın arasından kaydı çünkü
peşimizde bizi kovalayanlar vardı. Avcumuzda tuttuğumuz bir kelebekti ve bir aralıktan sızarak uçup
gitti çünkü birileri zorla parmaklarımızı açtı. Onlara bunu yaptıran kıskanç gözleriydi, ulaşılmaz
olanın dayanılmaz çekiciliği ve onu elde etme isteğinin kaçınılmazlığı. Büyük kırmızı balonumuz
dikkat çekiyordu, yürüdüğümüz yolda, başımızın üstünde kırmızı bir nokta olarak iz bırakıyordu sade
ve mavi gökyüzünde. Görenleri sinirlendiriyordu. Bazı yerlerde yasaklandık, o balonla içeri
giremediğimiz yerler oldu. Bazen annemiz bile istemedi onu evde. Sokaklar özgürdü fakat görenlerin
gözü kalıyordu. Bu yüzden düştüler peşimize. Onların kırmızı balonu yoksa bizim de olmayacaktı.
Zorla elimizden aldılar, taşa tuttular balonumuzu ve patlattılar. Yavaş yavaş söndü balon, son nefesi
bir insanınkinden daha uzun oldu. Kırmızı bir parça kaldı geriye, artık uçamayan kırmızı bir leke.
Bu hüznün ağırlığı altında çöktüğümü hatırlıyorum. Haksız bir öfkenin, nefretin ya da bencilliğin
kurbanı olmuş ve sevdiği bir şeyi kaybetmiş olanın anlayabileceği türden bir üzüntüydü bu ve sonsuza
kadar çöktüğüm yerde kalabilirdim. Fakat filmde olduğu gibi dünyanın geri kalanı hâlinden
memnundu artık. Onlarda olmadığı için kovalanan, elde edilemediği için istenmeyen ve kovulan artık
yok edilmişti. Herkes huzurla pürüzsüz sade gökyüzüne bakabilirdi. Kendimi izlediğim bu filmin artık
sonuna geldiğimi düşünmüştüm. Benim hikâyem ve gerçekliğim, filmin bu noktada biteceğini
sanıyordu çünkü mucizelerin varlığını unutmuştum. Unutmuştum çünkü içimdeki mucizelere inanan,
umut eden ve hayal kuran çocuk; yaşadıklarından korkmuş ve bir köşeye saklanmıştı. Sanki artık hiç
balonu olmayacaktı, olsa bile onu yine elinden alacaklardı ve bir daha göze alamazdı bu hüznü
yaşamayı. Ne gerek vardı saklandığı yerden çıkmasına?Bu ağırlaşmış küçük çocuğu çöktüğü ve saklandığı yerden kim çıkarabilirdi ve kimin gücü yeterdi?
Film burda bitmemişti. Dünyanın tüm balonları birleşti ve yüzlercesi gelip Pascal’ı ve beni
havalandırdı. Pürüzsüz gökyüzünde yüzlerce renk balon vardı. Uçuyorduk ve uzaklaşıyorduk geride
hayretle bakanlardan. Mutluyduk artık ve yüzümüzde kocaman bir gülümseme vardı. Her bir balonu
sıkı sıkı tutmaya çalışıyorduk. Bilemiyorum o balonlar hayalimizde mi var olmuştu sadece yoksa
hayal ettiğimiz için mi gerçek olmuşlardı? Biraz umut ve hayal gücü kırıntısının eseri olabilirdi bunlar
ya da kendiliğinden gerçekleşmiş bir mucize. Yine de her türlü mucizeydi işte. Çünkü en zor
zamanlarda umuda ve hayale sahip olabilmek de mucizeyi yaratır.
Bu kısa filmin insanlık tarihi kadar uzun bir hikâyesi olduğunu düşünüyorum. Çünkü bu yalnızca
küçük bir çocuk ve büyük kırmızı balonunun hikâyesi değil; balonun ipini elinden kaçırmış olan
herkesin hikâyesi, benim hikâyem. İnsan var olduğu günden beri kırmızı balonlar arada bir
gökyüzünde beliriyor değil mi? Bu hikâye farklı yerlerde, farklı öznelerle ve biçimlerde fakat hep
baştan yazılıyor.KAYNAKÇA
Albert Lamorisse (Yapımcı), Albert Lamorisse (Yönetmen). (1956). Le Ballon Rouge [Film]. France.
Görseller Pinterest adlı siteden alınmıştır.",,,,
587,Sonsuzluktaki Hatıralar,,"andan bahsedersiniz belki bana. İnsan gittiği yerde etkisini bırakır çünkü. Yani sadece siz o anda
yaşadıklarınızı hatırlamazsınız, gezip gördüğünüz düşüncelere daldığınız yerler de sizi hatırlar.
Hagop Baronyan’dan şehrin güzelliğiyle birlikte mizahî şekilde betimlenmiş bir İstanbul dinledim.
Dediğim gibi orada geçirdiğim zamanlardan kalan birkaç hatıra canlandı hemen gözümün önünde.
Burnumda tüttü hatta…
Edebiyatın bendeki yeri bambaşka olduğundan, onu zihnimde betimlemek için kullandığım renkler
haricinde bulabildiklerim birkaç şehirden ibaret. İstanbul ve Ankara başta geliyor tabii. Neden diye
soracak olursanız hemen söyleyeyim: Ankara’da doğup büyüdüm ben. Buranın havasını soludum,
manzarasında derin düşüncelere daldım, soğuğunda ürperdim yıllarca. Nasıl sevmem, nasıl
bağdaştırmam ki bu gri ama bir o kadar naif olan şehir Ankara’yla Edebiyat’ı. Peki İstanbul? İstanbul’dan
daha bahseder bahsetmez bir tramvay sesi çınlar kulağımda. İstiklâl Caddesi’nin en sevdiğim dükkânı olan
‘Bolçi’nin kokusu gelir burnuma. Sonra da Hagop Baronyan’ın yazdığı bir satır gelir aklıma. Yağmur
yağdığında tam da İstiklâl Caddesi’nde küçük bir gölet oluşurmuş eskiden de ve kendisi mizahî yönünü
konuşturarak şirketlerden birinin burada gemi çalıştırmak istediğini ancak izin alamadığını söyler.
Gezip gördüğüm yerlerle ilgili eski tarihlerde yaşanmış olayları öğrenince orada o anları yaşamış
insanlarla etkileşim hâlinde olduğumu düşündüm hep. Sanki onlarla konuşuyormuşum gibi hissettim.
Olayların anlatıcısı başkası değil de, kahramanıymış gibi.
Arnavut kaldırımlı, yokuşlu ara bir sokaktan yürürken ilk kez Galata Kulesi’ni çok daha yakından
gördüğümü hatırlıyorum. Bütün ihtişamıyla bana bakıyordu. ‘Büyülü bir kule bu!’ diye geçirmiştim
içimden.(https://www.google.com.tr/search?q=galata+kulesi&biw=1366&bih=662&source=lnms&tbm=isch&sa=
X&ved=0ahUKEwjxybiMg5rQAhUM7RQKHc97AJ0Q_AUIBigB#imgrc=wpEMWjsR8OMEOM%3A)
Saat sabah beş iken Ortaköy’de durup manzaraya âşık olduğumu hatırlıyorum. O an maviydi. Gökyüzü
mavi, deniz mavi, insanlar ve kediler maviydi. Hepsi sevecen ve cana yakınlardı, en çok da kediler.
Gezi Parkı’na oturup yorgunluktan uzunca süre kalkamadığımı, ardından ilk gördüğümüz yerde oturup
çay içerken yediğim bademli çikolatanın tadını hiç unutmayacağım.
Bir filmin son sahnesinde, bulunduğumuz mekânların da bizleri unutmadığını düşündürmek istemişler
gibiydi. ‘Gün Doğmadan’(Before Sunrise) filminde son sahne olarak yalnızca filmin çekildiği sokakların,
binaların, parkın kimsecikler orada bulunmuyorkenki görüntüleri vardı. Ama sanki onlar hâlâ orada gibi
bir izlenim oluşturmuştu zihnimde. Bu kitap da tam olarak aynı hissi uyandırdı.İstanbul deyince ‘boğaz’dan bahsederiz ya mutlaka. O söylenmeden bitirilemez İstanbul sohbetleri. Tam
da orada Yahya Kemal Beyatlı ile Nâzım Hikmet’in annesi Celile Hanım’ın yaşadıklar geliyor aklıma.
Yıllarca öğretmenliğini yaptığı Nâzım Hikmet’in memleketine dönüşü için bir imzayı çok görmüştü Yahya
Kemal Beyatlı tam da orada. Yıllar öncesinde Beyatlı’nın Celile Hanım’a karşı olan hislerini fark eden
Nâzım Hikmet’e bir özrü olmalıydı bana kalırsa o imza. Belki de Celile Hanım kullanmıştır ilk önce ‘Çok
seneler geçti, dönen yok seferinden.’ cümlesini.
O tramvaya ilk bindiğimde kapıldığım his, orada daha önce bulunmuş olan insanların hisleriyle karıştı.
Bambaşka bir hâl aldı. Başkalarının da aynı güzel hisse kapılması için ben ona veda ettikten hemen sonra
yeniden yola çıktı.
Söylemek istediğim aslında şu: Eğer bir mekânda bulunduysanız ya da dışarıdan vitrinine bakarken
birkaç şey düşündüyseniz, orası sizi hep anımsayacaktır ve hatta hatıranızı sonsuza dek koruyacaktır.
Orada çektiğiniz bir fotoğraf karesi ya da bir video şu yanda dursun, asla silinmeyecek sonsuz anlar
bırakmış olursunuz. Tıpkı Hagop Baronyan’ın bizlerin de görebileceği harika bir eser bıraktığı gibi…
KAYNAKÇA:
LINKLATER,Richard , KRIZAN,Kim (Ya.), LINKLATER, Richard (Yön.), Gün Doğmadan, Warner Independent
Pictures (Yap.), Columbia (Dağ.), Amerika Birleşik Devletleri, 1995.
BARONYAN, Hagop , İstanbul Mahallerinde Bir Gezinti",,,,
1394,"TOLKIEN'İN ""MUTLAK"" TARAFSIZLIĞI",,"romanlarda karşımıza çıkan iyi kötü karşıtlığı, okuyucunun ya da izleyicinin her daim ilgisini
çekmiş ve kurgunun devamlılığını sağlamıştır. Peki, kafamızdaki iyi ve kötü kavramlarının
içini dolduran fikirler nelerdir; neyin iyi veya kötü olduğuna nasıl karar veriyoruz? Daha da
önemlisi yazarlar ve senaristler eserlerinde bu kavramları nasıl değerlendiriyor? İyilik ve
kötülük hakkında devamlı düşünürken bu soruları çok da fazla sorgulamadığımızı fark ettiniz
mi? Bu sorulara yanıt bulmaya çalışırken son zamanlarda okuduğum ve izlediğim eserleri
düşündüğümde beni en tatmin eden yaklaşımı döneminin ve şimdinin en popüler eserlerinden
biri olan Yüzüklerin Efendisi serisinde bulduğumu söyleyebilirim. Fantastik bir roman
üzerinden bu konu nasıl değerlendirilebilir diye şüphe etmeniz normal ancak gelmiş geçmiş
en özgün yazarlardan biri olan J. R. R. Tolkien 'in iyilik ve kötülük kavramlarına yaklaşımı bu
tartışmaya oldukça uygun bir örnek olabilir. Bana göre herkesin fark edemediği bu tarafsızlık
oldukça değerli ve esere hayat veren en önemli ayrıntılardan biridir.
Peki neden Yüzüklerin Efendisi? Romanı tek cümleyle özetlersek; güç uğruna karşı
karşıya gelen iki taraf ve tarafların bu güç uğruna verdikleri mücadele diyebiliriz, oysa bu
taraflardan hangisinin iyi hangisinin kötü olduğuna neye göre karar veriyoruz bunu hiç
düşündünüz mü? İki tarafta kendi çıkarları için savaşırken birini iyi diğerini kötü yapan nedir?
Tolkien'in karakterlerine can verirken bu sorular doğrultusunda hareket ettiğini görebiliyoruz.
Roman içinden vereceğim örneklerle bunu daha net bir şekilde gösterebileceğimi
düşünüyorum. Bu örneklerden ilki kitabın en önemli karakterlerinden biri olan Gandalf the
Grey. Tolkien'in okuyucularına yansıtmak istediği tarafsızlık ve iyi kötü farkındalığı bu
karakterde vücut buluyor diyebiliriz. Seri boyunca Gandalf'ın iyi mi yoksa kötü biri mi olduğu
konusunda kesin bir karara varamıyoruz, bunun yerine verdiği kararların ne kadar doğru ya da
ne kadar yanlış olduğunu tartışıyoruz. İşte bu tam da Tolkien'in vermek istediği şey; çünkü iyi
insan ve kötü insan diye bir şey yok aslında, bunun yerine insanların verdiği doğru veya
yanlış kararlar var. Bir diğer örnek de başka bir ana karakter olan Frodo Baggins olabilir.
Herhangi bir taraf tutmamasına rağmen kazanan tarafın çıkarlarına hizmet etmiş olmasının
onu iyi ya da kötü bir karakter yaptığını düşünmüyorum. Eğer Frodo ""iyi"" ya da ""kötü"" bir
karakter olsaydı ona verilen görev sırasında yaşadığı şiddetli iç çatışmaların hiçbiri olmazdı.
Çünkü Frodo'yu tarafsız, bir bakıma da erdemli kılan kendi öz eleştirisini yapabilmesi ve
hedefe yönelik, ortak çıkarlar doğrultusunda hareket etmesidir. Bu noktada iyi ve kötü taraf
diye bir şeyin olmadığını, sadece karşılıklı farklı çıkarlar çatışması olduğunu söyleyebiliriz.
Yüzüklerin Efendisi her ne kadar fantastik bir roman olsa da birçok realist romanın
dahi yakalayamadığı gerçek dünya ile ilgili ayrıntıları ve çatışmaları başarıyla okuyucuya
yansıtıyor. Romanın ve filmlerin bu kadar popüler olmasında bu özelliğin büyük bir etkisi
olduğunu düşünüyorum. İyilik ve kötülük kavramlarının net sınırlar olmadan gerçek dünyada
olduğu gibi işleniyor olması okuyucunun romanla arasında bir bağ kurmasını kolaylaştırıyor
ve Tolkien'in tamamen gerçeküstü dünyasında bile kendisini yabancı hissetmemesini sağlıyor.
Bu özelliğin, Yüzüklerin Efendisi'nin diğer fantastik romanlardan ayrılarak insanlık kültüründe
kendine sağlam bir yer edinmesi sağladığını düşünüyorum. Mutlak iyi veya mutlak kötü gibi
gerçekdışı kavramlara bu tamamen hayal ürünü olan dünyada rastlamayışımız oldukça dikkat
çekici değil mi sizce de?",,,,
1923,Aykut İbrahim ALBAYRAK,,"Andre Aciman'ın Harvard Meydanı kitabı her öğrencinin, her göçmenin yani ailesinden ve
memleketinden uzak kalmış herkesin kendisinden bir parça bulduğu ve insanı içine çeken bir kitap
olma özelliği taşıyor. Bugün dünya üzerindeki her ülkede gerek etnik köken gerek din farklılığından
insanların birbirini az da olsa ötekileştirdiğini, ötekileşen insanların gözünden anlamamızı sağlayan
kitap bize kendi hayatımızdan parçalar sunuyor. Maalesef, bu durumun içinde yaşadığımız ülkeye ve
aynı zamanda bizlere olan etkisi büyük bir problemden başka bir şey değil.
Ülkemiz açısından 1960'lı yıllardan bu yana başta Almanya olmak üzere Avrupa ülkelerine
giden Türkler'in yaşadığı sorunları ele alabiliriz. Elli yılı aşkın süredir yaşadıkları sorunlara hepimiz
hakim durumdayız. Yabancı bir ülkede, kendi topraklarından uzakta geçim derdine düşmenin derdi
yetmezmiş gibi ırkçı söylemlerin odağında olmak, çocuklarının eğitim derdiyle yüzleşmek her
insanın kolaylıkla altından kaldırabileceği sorunlar değil. Kendi içlerinde vatanlarına duydukları
özlemi bastırmaya ve ne olursa olsun ayakta durmaya çalışıyorlar. Kendi hayatımdan örnek verecek
olursam Almanya'da yaşayan kuzenim Alman vatandaşlığı almak için başvurduğunda karşısına çıkan
görevli memurun kendisine hakaret etmesini söyleyebilirim. “Senin gibi bir barbarı neden ülkeme
vatandaş yapıp Almanya adını kirleteyim?'” diye soran memura eğitim hayatı boyunca kazandığı
başarı belgelerini gösteren ve tek kelime dahi etmeden vatandaşlık hakkı alan kuzenim şu anda
yirmi dokuz yaşında ve Türkiye'de Almanca öğretmenliği yapıyor. Bence insanlar artık kişilere olan
ön yargılarından kurtulup, hiçbir şekilde ayrım yapmamaya özen göstermesi lazım. Ülke
vatandaşlığından önce dünya vatandaşı olmaya başlaması gerekmektedir.
Olaya bireysel açıdan bakacak olursak günümüzde çoğu öğrencinin yaşadığı parasızlık ve
ders yoğunluğu sıkıntılarını örnek verebiliriz. Geçimini sağlamak için kafelerde, restoranlarda ya da
okul kütüphanelerinde çalışıyor, memleketlerinden uzakta çoğu zorlukla tek başına mücadele
ediyorlar ve kendilerini hiçbir zaman oldukları yere ait hissedemiyorlar.Bunun gibi olaylar hayatımızın negatif tarafını baskın duruma getirirken tıpkı kitapta olduğu
gibi karşımıza çıkan bir insan hayatımızı tümüyle değiştirebilir. Bu durumda olan insanların
hayatlarının refaha ermesi kendilerinin tam tersi karaktere sahip insanlarla tanışması ve kendi eksik
yönlerini onların hal ve hareketlerinin yardımıyla tamamlamasıyla mümkün hale geliyor.
Hâlihazırda memleket hasreti çeken insanların yaşadığı yanlızlık ise diğer büyük bir problem.
Mısır doğumlu olan ve şuanda New York'ta akademisyenlik yapan yazar belki de kendi hayatından
izleri bizimle üstü kapalı bir şekilde paylaşıyor ve evrensel bir sorun olan vatan özlemini ve bununla
başa çıkmanın yollarından birini bize sunuyor. Bu sorunla başa çıkma yolu olarak ise kendini
olduğun yere ait hissetmen gerektiğini kitaptaki “Bay Kalaş” karakteriyle bize yansıtıyor.
Geçmişe ve memleketimize duyduğumuz özlem, bizleri yeni yaşamamıza engel olmaktan
başka hiçbir şeye yaramamaktadır. Bir yandan geçmişe duyulan özlem içimizdeyken, diğer yandan
hayatımızın yeni sayfalarını doldurmak için girmek zorunda olduğumuz alışma süreciyle karşı
karşıya kalıyoruz. Bahsettiğim bu iki ifadenin ise birlikte olmaksı imkansız olduğu için bocalıyoruz.
Her yeni şey için başka bir şeyi feda ettiğimiz gibi bu konuda da ikisinden birini seçmek zorundayız.
Ya içimize kapanık bir şekilde kendimizi hayattan soyutlayacağız ya da geçmişe olan bağlarımızı
koparmalıyız. Kitapta anlatıcı bunun nasıl yapılacağını bize arkadaşı Kalaş ile arasını açarak,
kendisini vatanına bağlayan kafeden uzaklaşarak göstermiştir.
Hayata sıfırdan başlamak, hiç kimseyi tanımamak herkes için zor. Ben ilk defa Ankara'ya
geldiğimde ne bir akrabam ne de bir arkadaşım vardı. Şu an bile okulda tanışıp arkadaşım olan
insan sayısı üçü geçmez. Bu sene memleketim Samsun'dan Ankara'yı kazanan lise arkadaşlarım
olmasa cidden ne yapacağımı bilemezdim. Belki Karadeniz insanın doğallığına alıştığımdan belki de
başka bir şeyden dolayı, Ankara insanının bana kasıntı gelmesi yaşadığım en büyük sorundu. Ben
her ne kadar sorunlarımı çözmüş olsam bile bu herkes için geçerli olmuyor maalesef. Her ne kadar
yaşadığımız ortama ayak uydurmak için elimizden geleni yapmaya çalışıyorsak da bunu yaparken
asla kendimizden ödün vermemeliyiz.
KAYNAKÇA:
Aciman, Andre. Harvard Meydanı. Yapı Kredi Yayınları. 2015",,,,
3146,Ad ve soyad: Kubilay Meşe,,"Ders: Türkçe
Şube: 20
Öğretmen: Başak Berna Cordan
Ödev no: 4
Tarih: 11.11.2014
Ahenk
Kendi Gök Kubbemiz, Yahya Kemal Beyatlı’nın vefatından sonra, şiirlerinin
derlenmesiyle ortaya çıkmış eseri. “Ok” şiiri dışındaki tüm şiirlerin aruz ölçüsüne göre yazılmış
olması, şiirlerdeki duyguları yakalamamı zorlaştırdıysa da –şairden değil, şiir konusundaki
cahilliğimden dolayı- aslında bana önemli bir şey gösterdi, bu da ahenk idi.
Belki ahenk deyince akla sözlerin musiki ile uyumu geliyordur ancak bana doğrudan
söylendiğinde bunu görebilmiştim. Aslında gördüğüm, duygularla aklın ahengi idi.
Şiirlerin birçoğunda böylesi bir ahenge dair işaretler yoktu. Ama her şiirde, hatta her
kelimede sanki bana bu ahengin önemi üstü kapalı biçimde gösterilmek isteniyordu. Çünkü
aslında bende eksik olan buydu ve ben aslında kitabı okumaya başlarken, eksiklerimi kapatma ve
olgunlaşabilme amacını gütmüştüm. Edebiyatla ilgilenebilmek istiyordum, sevebilmek
istiyordum. Fakat öyle görünüyor ki bendeki sorun, toplumuzdaki duygu-akıl ayrımına maruz
kalmammış.
Böylesi bir ahenk, aklı kullanırken geçmişi ve geleceği insanla harmanlayabilmek,
duyguları hayvanca değil ama doludizgin yaşayabilmek, yani aklı kullanırken makineleşmemek
duygularla hareket ederken hayvan kadar düşüncesiz olmadığını bilmektir. Bunları yapabilmekMeşe 2
için emir almak gerekmemeli, bunlar kültür inşa etmekle olur. Sıkıntılı olan nokta da kültürsüz
olmam.
İstanbul’a bakıp “Yaşamıştır derim, en hoş ve uzun rüyâda/ Sende çok yıl yaşayan, sende
ölen, sende yatan.” (Beyatlı, Kendi Gök Kubbemiz 12) diyecek vatan sevgim de yok. Onun
yerine “Ne kadar iğrenç bir yer vıcık vıcık sıcak.” diye kestirip atıyorum. Osmanlı Devleti’nin
bir zamanlar var olması zerre umrumda değilmiş. Resmi bayramlar, önemli günler sadece
ezberlenmiş tarihler, olaylar ezberlenmiş olaylarmış. Kısacası geçmişle bağlantım kalmamış.
İçinde yaşadığım ülkenin nereye doğru gittiği umrumda değilmiş, kendimi kurtarayım da
ne olursa olsun der olmuşum. Geleceğim zifiri karanlık içerisinde. Okuduğum bilime de,
felsefeye de inancım kalmamış. Kısacası geleceğimle de bağlantım kalmamış.
Bari anı yaşayım gibi klişe söze razı olmam yetmezmiş gibi onu bile yapamaz olmuşum.
Her zaman ya geçmişte ya da gelecekte yaşadığımı, oradaki şeyleri önemsediğimi zannederek
günlerimi geçiriyorum. Kültürsüz, hiçbir kökü olmayan birisi olduğumu ne zaman itiraf
edeceğim?
Köksüz birisinin duygularına da aklına da hükmü kalmaz. Çünkü önünde feyz alacağı bir
geçmişi ve umutlanacağı bir geleceği yoktur. Ahengi tutturamaz hale gelmiştir.
Ahengi olmayan bir hayatın bomboş olduğunu şimdilerde anlıyorum: Karşı cinsi sadece
cinsel olarak hayal edebilen yani hayvanlaşmış birisinin hayatı, bir sürü matematik sorusu çözüp
evrendeki matematiği göremeyen birisinin hayatı.Meşe 3
Başarılı olacağım diye tek tip hayatlar yaşamaya razı olmuş insanlardan birisiyim.
Geçmişi yaşatmaya çalışmak “gerilik”, geleceğin taslağını çizmeye çalışmak “hayalperestlik”,
yaşanan günü gerçek anlamıyla yaşamak “fevrilik” ise, sırf farklı olmamak adına tercih edilen,
bunların hiçbirisini içermeyen; dilin, bedenin, duyguların, aklın tutulduğu çağda yaşıyoruz.
Halbuki kendi kendimle konuşurken, bu ahengi tutturmak için, kültürsüzlüğüme, köksüzlüğüme
bir son vermek için olağan gücümle çalıştığımı sanıyordum. Hepsi zavallı bir çabadan öte
değilmiş.
En azından şimdi ellerimin arasında, duygularına ve aklına hareket vermiş, ahenk katmış,
dilin en güçlüsünü, musikinin en hoşunu arayan ve yetinmeyen bir şairin, kelimenin gerçek
anlamıyla bir ‘insanın’ şiir kitabı duruyor. Bir kez daha okurum, on kez daha okurum, hatta yüz
kez daha okurum, belki yüz birincide onun yaşadığı binlerce duygu halinin bir kırıntısına
ulaşırım. En azından biliyorum ki, şimdi bulunduğum konum, iyi bir konum değil ve kendime
gelmeliyim, kültür binamı inşa etmeye başlamalıyım. Çünkü “Her rind bu bezmin nedir encamı
bilir/ Dünyamızı nagah zalam örtebilir/ Bir bitmeyecek şevk verirken beste/ bir tel kopar ahenk
ebediyyen kesilir.” (Beyatlı, Rubailer 36)
Kaynakça:
Beyatlı, Yahya Kemal. Kendi Gök Kubbemiz. İstanbul: İstanbul Fetih Cemiyeti, 2014. Baskı.
---. Rubailer. İstanbul: Yapı Kredi Yayınları, 2004. Baskı.",,,,
4061,Recep Dinç,,"Kendi içimizde, başkalarına karşı kurduğumuz beklentilerimizi besler dururuz. Bunun
yanında beklentilerimizin karşılanacağından da emin değilizdir. Hatta bir gün beklentilerimizin
yüzümüze çarpılacağı düşüncesi daha baskındır, ama yinede en derinlerimizde, kendi
benliğimizin bile bakmayı unuttuğu yerlerde yaşatmaya çalışırız onları. İlk başlarda, derinlerde
sakladıklarımızı söylemeyiz kimseye, söyleyemeyiz belki de. Fakat, zamanın aşındırıcı gücü,
kimseler görmesin diye hislerimizin üzerine yıktığımız tonlarca tozu toprağı elinde sonunda
temizlemeyi bitirir. Bu safhada aylarca, yıllarca uyuyor gibi görünen duygularımız dışarı çıkmak
için bütün gücü ile etrafındaki koca duvarları yumruklamaya başlar. Bu yumruklar o kadar
güçlüdür ki, eğer onların istediğini vermezsek, sanki altlarında ezilecek gibi hissederiz.
Dayanmaya çalışırız tabikide, ama nafile. Ne kadar çabalarsak çabalayalım kaçınılmaz sonu
geciktirmekten başka bir şey yapmış olmayız. Ne öldürebiliriz, ne uyutabiliriz. Etraflarını
çevreleyen duvarları paramparça edince de, onları ifade etmekten başka çaremiz kalmaz.
Bir sürü silahımız vardır içimizdekileri dışarı dökmek için. Sanat bunların başında gelir.
Bizim de en çok güvendiğimiz ve kullandığımız metot sanattır. İnsanlığın sanat ile ilk iletişime
geçtiği andan itibaren onu bir kaçış kapısı olarak görmesi de bundandır. Sanat dünyanın
bunaltıcılığından kurtulmak için bir fırsattır. Kafamızdaki onca derdi, tasayı unutturup asıl bizim
ne istediğimizi hatırlatan da yine sanattır. Kendimiz ile başbaşa kalabildiğimiz o en önemli
anları sanat sayesinde elde ederiz. Bu nadir anlarda dışarıya çıkmayı başarabilenler en saf,
duru ve işlenmemiş dugularımızdır. Normal zamanlarda duygularımızı işler, değiştirir, şekil
verip dururuz. Çünkü dışarı, içimizde oldukları gibi çıktıklarında kabul edileceklerinden şüphe
duyarız ve korkarız onların itilip kakılmasından. Bu yüzden üzerlerine bir elbise, ayaklarına
birer ayakkabı, yüzlerinde de birer maske takar öyle dışarı çıkartırız. Ama sanat sayesinde
elde ettiğimiz o özel anlarda, bu tür tedbirlere gerek olmadığı için çırıl çıplak çıkartırızduygularımızı. İçimizde nasıldıysalar, dışarıda da öyledirler. İnsanın direnç
göstermekte en çok zorlandığı ve en fazla etkilendikleri elbisesiz, yani çıplak olan
duygulardır.
Her insanın sanata olan bakışı farklıdır bunun nedeni insanların anlama güçlerinin ve
farkındalık seviyelerinin aynı olmamasıdır. Bu yüzden aynı eserden anlaşılanlar kişiden kişiye
değişkenlik göstermesi çok doğaldır. Bu yüzden bir resim galerisi gezen insanların aklına
neden önümde duran anlamsız resmin sanat olması gerekiyor? Gibi bir soru gelebilir. Veya
bazı günümüz heykellerinden kafası karışan birisinin, İki üç çubuğu birleştirmek demek ki sanat
oluyomuş demesi doğal karşılanabilir. Bu yüzden kendi ilgi alanımıza yoğunlaşmamız çok
önemlidir. Eğer resimden anlamıyorsak, müzik bizi bizden alabilir. Müzik hiç hoşumuza
gitmiyorsa, heykeller gözümüze büyüleyici gelebilir. Bu insan doğasından kaynaklı bir
farklılıktır. Guarnica’yı örnek olarak verebiliriz. Çoğu kişi bakıp da bu ne saçma sapan bir şey
demiştir ama bir o kadar kişi de kalplerinin hızlanmasını durduramamıştır. Bana göre savaş
duygusu o kadar ustaca işlenmiş ki savaş anında duyulan acı, umutsuzluk, dehşet ve
tükenmişlik hisleri tablo üzerinde boyalar aracılığı ile gerçeklik kazanmış. O kadar ki savaş
deneyimi olmayan bizler, o insanların neler çekmiş olabileceği ile ilgili fikir sahibi olabiliyoruz.
Sanat aracılığı ile iletilen duygular parlayan bir mum iken, sonradan söz ile ifade
edilirlerse söner giderler. Bir değerleri ve anlamları kalmaz çünkü onlara tekrar bir elbise
giydirmış, şapka takmış oluruz. En ufak bir yüzük bile taksak kendi benliklerinden
uzaklaştırmış ve onlara başka bir kişilik yüklemiş oluruz. O yüzden yorum yapmak gereksiz
bir şeydir. Kendi içimizde geliştirebiliriz ancak bu tür çıplak duyguları. İçimizde doğdukları gibi
duru, saf ve işlenmemiş kalsınlar. Ellemeyin onları boş sözler ile, kirli yorumlar ile. Bırakın
onları kendi hallerine ve arada izleyip büyümelerine şahit olun. Asıl o zaman sanattan zevk
alabiliyor olacaksınız.",,,,
6841,KÜÇÜK HAYATLARDAKİ DÜŞLER,,"yaşayan çocuk gelir ama bundan çok daha fazlasıdır o. Küçük Prens, içimizdeki çocuğu temsil
eder aslında; büyürken kaybetmekten korktuğumuz için sahip olmayı reddettiğimiz şeyleri.
Küçük Prens deyince benim aklıma yirminci yaş günüm gelir hep.
Bir 6 Haziran akşamıydı ve en yakın arkadaşımla harika vakit geçirmiştim. Tam
istediğim gibi bütün gün yanımdaydı ve sırada günün en önemli kısmı vardı: Mum üfleyip
dilek dileme. Pastam geldiğinde tam üfleyecekken bana ''Dur! Önce bir dilek dile'' dedi.
Gözlerimi kapattım ve beyaz atlı prensimi bulmayı diledim. Gözlerimi açtığımda karşımda o
yoktu, bir deniz manzarası vardı. Biraz ileride kenardaki banka oturmuş denizi seyrediyordu.
Tam onun yanına gidecekken minik bir çocuk elimi tuttu, gördüğüm an tanıdım Küçük
Prens'i. Şaşırmış ve soru soran gözlerle ona baktım. O ise gülümseyerek ''Dileğin beyaz atlı
prensini bulmak değil mi? İşte, orada.'' dedi.
Bütün bu düşünceler bana saçma gelirken deniz kıyısına doğru ilerledim ve
arkadaşımın yanına oturdum ama o beni göremiyordu. O an fark ettim ki onun yanında olmak
huzur vericiydi, evde olmak gibi hissettiriyordu. O yanımdayken notalarını bilmediğim bir
müzik kulaklarımda dolanıyor, varlığından haberdar olmadığım bir rüzgar sanki tenime
dokunarak bütün yaralarımı sarıyordu. Omzuna yaslandım ve gözlerimi kapattım.
Gözlerimi tekrar açtığımda deniz manzarası kaybolmuştu. Karşımda gülümseyerek
bana bakıyor ve bir dilek tutmamı bekliyordu. Gördüğüm düş beni çok sarsmıştı, başta fazla
şarap içtiğim için olduğunu düşündüm ama karşımdaki çocuğu bu sefer farklı görüyordum,
aynı zamanda değişik de hissediyordum. Daha önce hiç bakmadığım bir gözle bakmaya
başlamıştım ona. Aklım Küçük Prens filmindeki şu söze gitti hemen: ''Gözler kördür. İnsan
ancak yüreğiyle baktığı zaman gerçeği görebilir.''İşte o gün benim için bir dönüm noktası olmuştu, aşk dediğimiz şeyin ne olduğunu
yeniden keşfetmiştim. Küçükken izlediğimiz çizgi filmlerde ve okuduğumuz masallarda bize
beyaz atlı prensin mükemmel olduğu ve görünce onu hemen tanıyacağımız anlatılır ama
gerçek hayatta işler öyle değildir. Âşık olduğunuz kişi aynı zamanda en yakın arkadaşınız olur
ve her şeyi beraber yapmaktan zevk alırsınız. Bunları anlayınca kendimi gerçekten büyümüş
hissettim. Eskiden masal kahramanlarım prenseslere âşık olan prenslerdi ama o günden sonra
yeni kahramanım Küçük Prens oldu.
Aşk dediğimiz şey mükemmeli bulmakla ilgili değil, önemli olan doğru kişiyi bulmak.
İki kişi birbiriyle yapboz parçaları gibi uyum sağlar ve artık tek bir bütündürler. Hem sevgili
hem de en yakın arkadaş olurlar. Geçirdikleri zaman eşsizdir. Küçük Prens'in şu sözü beni her
zaman derinden etkiler: ''Gülüne harcadığın zamandır onu bunca değerli kılan.'' Onunla
beraber geçirdiğimiz zamanları düşünüyorum da, tek kelimeyle eşsizler. Gülüşlerimiz, ele ele
tutuşmamalarımız, beraber uyuyakalmalarımız...Hepsi birer bütünler, hepsi bizim
yapbozumuzdan birer parça.
Uzunca bir süre kendime beyaz atlı prensim bu kadar yakınımdayken onu nasıl fark
etmediğimi sordum ama cevabı zaten biliyordum: Onu kaybetmekten korkmuştum. Daha
sonradan öğrendiğime göre o da bana karşı olan hislerinin çoktan farkındaydı ama
reddedilme korkusundan itiraf edememişti. Hepimiz hayata tertemiz bir sayfa olarak başlarız
ama zamanla yaşananlar o kağıtta iz bırakır, insanlar da daha fazla lekelenmemek adına
cesaret gereken adımlardan kaçınırlar. Sadece çocuklar, çocuk kalmayı başarabilenler ve
aptallar hislerini yarın yokmuşçasına yaşarlar. Küçük Prens'i sevme sebeplerimden birisi de
bu: onun dünyasında korkulara yer yok.
Birisine aşkını itiraf etmek ona güçsüz ve eksik tarafını göstermekle eş değerdir.
Büyükler de zayıf tarafını göstermemek için hislerinden kaçarlar. Aşk, çocuklar ve aptallariçindir. O gün her ne kadar bir yaş daha büyümüş olsam da hislerimden kaçmamıştım, ya tam
bir aptaldım ya da çocuk kalmayı başarabilenlerdendim ama mutlu olduğum sürece kimin
umurunda ki ?
Simge ÇINAR
KAYNAKÇA
Osborne, Mark. (2015). The Little Prince. Fransa, İtalya: ON Animation Studios.
https://wallpaperaccess.com/little-prince",,,,
3657,Aslıhan Demirel,,"Serbest Yazı
Hayal Şehri
Okuduğum romanda,Bu Roman O Kız Okusun Diye Yazıldı, İstanbul’da geçen bir aşk
hikayesi anlatılıyor ve bundan yola çıkarak kendi İstanbul’umu yazmak istedim.
İstanbul… Taşı toprağı altın denilen şehir. Yıllar boyu tüm dünya ona ulaşmak ve
oraya sahip olmak için savaştı ve hâlâ da İstanbul dünyanın en gözde şehirlerinden bir tanesi.
Gün içinde milyonlarca insan İstanbul’a geliyor ve İstanbul’dan gidiyor. Şehrin içinde bile
pek çok insan oradan oraya yolculuk hâlinde. Orada yaşayan insanlar genelde hızlı yaşamaya
alışmış yorgun ve sürekli hareket hâlinde gibi görünüyorlar İstanbul dışından bakıldığında.
Geçen haftalarda İstanbul’a seyahat ettim ailemle ve düşündüm bizler, yani İstanbul’da
bulunan insanlar gün içinde bin bir türlü farklı ruh hâline bürünürken; acaba İstanbul neler
hissediyordu dedim.Geçen hafta yaşadıklarım belki çok küçük ama bana göre çok derin
duygulardı. Ben her şehrin bir ruhunun olduğuna ve bunun orada yaşayanlara yansıdığına
inanırım. Örneğin, Ankara insanı genellikle daha düzenli ve sakin bir yaşam sürerken
İstanbullular da genelde daha gergin ve plansız yaşıyorlar. Bu nedenle, bana göre orada
bulunduğum tarihteki gözlemlediğim İstanbul’u anlatmaya çalışacağım.
Sonbahar, Teoman’ın da dediği gibi çok güzel İstanbul’da. Kimi zaman güneş açıyor
şehir, kimi zamansa yağmurlu ama ne çok soğuk ne de çok sıcak. Bana göre yılın en güzel
dönemidir sonbahar ve İstanbul hep içten içe çok sevdiğim ama bunu ona söyleyemediğim
birisi gibidir.
İstanbul hep ağrısı olan bir insan gibi sanki ama asla yaşlı değil, genç. İstanbul
yüzölçümü olarak çok büyük olmamasına rağmen hemen her noktasında yaşam olan bir şehir.
Bu nedenle diğer şehirlerimizden ayrılıyor. Milyonlarca insan bu şehirde nefes alıyor fakatyıllarca Boğaz’ı görmeyen yani ondan çok uzakta yaşayan İstanbullular da var. Bu kısım,
İstanbul’un çalışan ve yorulan hep ağrıyan sırtı sanki. Arada bir o ağrı geçer fakat en ufak ani
bir harekette kendini hatırlatır.
İstanbul’da Boğaz’da yaşayanlar ise eğer onu bir kadın olarak hayal edersek,
İstanbul’un güzel makyajlı ve bakımlı yüzüdür. Onu uzaktan gören herkes cazibesine aldanır
ondan etkilenir ve ona sahip olmak ister, imrenir. Gerçekler ise çok daha farklı tabii ki.
İstanbul da bunun farkında, kendi içinde sürekli gelgitler yaşarken o güzel yüzünü de asla
yaşlandırmaması gerektiğini biliyor. Kimseye bunlardan asla bahsetmez.
İstanbul’un sırt ağrısından başka sıkıntıları da var tabii ki. Nefes alamıyor İstanbul.
Akciğerleri her geçen gün daha da kötüleşiyor. O siyahlığı hissediyor ciğerlerindeki. Yine de
devam ediyor o sızıyı görmezden gelerek aynı hayatına. Belki de artık çok geç diye geçiriyor
içinden, çok geç artık bu yaşamı değiştirmek.
Öte yandan her gün yeni bilgiler ediniyor İstanbul pek çok sosyal ve kültürel etkinliğe
ev sahipliği yaparken. Müzeleri, sergileri, konferansları çok başka diğer şehirlerden. Bunu
biliyor İstanbul ve ondan öğrenmek isteyene de çok güzel bilgiler öğretiyor yani bir yandan
eğitimci de. Güzelliğine ve cazibesine bunları da katıyor İstanbul.
İstanbul karışık, belki de manik depresif. Aklı gidiyor bazen, bıktırıyor herkesi. Yalnız
kalmak istiyor, kimseye kapısını açmıyor, soğusunlar istiyor ondan. Bazen de kıpır kıpır, canlı
ve çok cezbedici. Kendini ona kaptırsınlar istiyor, çekiyor içine tüm iyilikleri ve kötülükleri.
İstanbul kaprisli, onun istediği gibi davranmayanı çok zor durumda bırakıyor. Mesela,
karşıya geçmenin bile bir saati var İstanbul’da. Eğer o çok yoğun saatlerde geçmeye çalışırsan
hırpalar İstanbul, tekrardan soğutur kendinden.Daha sayılsa ne çok ağrısı ve ne çok güzelliği var İstanbul’un… ancak bunlar benim o
kısa ziyaretimde hissedebildiklerim. Yani kısaca bana göre İstanbul… Her ne olursa olsun,
İstanbul ona ayak uydurulabilirse dünyanın en güzel şehirlerinden birisi, ona aşık olmamak
elde değil.",,,,
8728,HÂLÂ YOL KAT EDEMEDİK,,"kitaplarda ya da filmlerde gelir insanın başına diye düşünürüz. Kitabın veya filmin hikâyesinin
gerçekliğine inandıramaz bizi yazar. O kadar gerçekten uzak ve inanması güç olaylar var ki bunlar
bizleri gerçekçiliği konusunda ikna edemez. Ya hayatta karşılaşamayacağımız kadar fazla tesadüf
vardır ya da bu kadarı da fazla dedirten talihsizlik. Bu onlar kötü film veya kitap demek değildir.
Gerçek hayatta olabilecek olaylara benzer kitap ve hikâye yazması güçtür; çünkü kitabın veya
filmin beklenen ilgiyi görmemesinden çekinir yazarlar. Fakat edebiyatımıza adını altın harflerle
kazıtmış olan yazarımız Sabahattin Ali “Kağnı, Ses ve Esirler” adlı öykü kitabında sıradan ve basit
olayları öyle güzel ve akıcı bir dille anlatmış ki kitabı okurken vakitin nasıl geçtiğini anlayamıyor
okuyucu. Sayfalar su gibi akıp gidiyor çünkü. Günlük hayatın telaşe ve koşuşturmasından biraz
olsun uzaklaştırıp, biz süratle bir yerden başka bir yere yetişmeye çalışırken, bir an olsun bile acele
etmekten sağımıza, solumuza dönüp bakamadığımız anlarda etrafımızda olup biten basit olayların
garipliğine götürüyor bizi.
Sabahattin Ali'nin “Kağnı, Ses ve Esirler” adlı öykü kitabı beni akıcılığıyla, üslubuyla,
olayların sıradanlığı ve sadeliğiyle derinden etkiledi. Her bir hikâyeyi okuduktan sonra biraz durup
düşündüm. Gerçek hayattaki sıradan olayların doğurduğu beklenmedik sonuçlar, bazı insanların
merhamet duygusundan ne kadar yoksun ve acımasız oluşu beni hayrete düşürdü aynı zamanda da
üzdü. Sabahattin Ali'nin yıllar önce, bence o zamanın toplumsal sorunlarına değinmek ve bu
sorunlardan dem vurmak için yazmış olduğu kitabındaki sorunlar hâlâ toplumumuzda var oluşu
beni çok şaşırttı. O kadar sene geçmiş kitabın yazılışından ve biz, koca memleket hâlâ ders
çıkaramamış aynı vurdumduymazlıkla kalmışız.
Teknoloji, sosyal hayat ve bir çok konuda hem ülkemiz hem dünyamız çok yol kat etmiştir
orası doğru, tartışılamaz bir gerçek ama o kadar sene içinde insanlığımıza bir şey bile katamamışız.
Bu kitabın “Kağnı” bölümünde “Arabalar Beş Kuruşa” adlı öyküde yaşanan olay ile günümüzde
yaşananlar çok farklı değildir sadece koşullar farklıdır o da yaşanılan gelişmelerden kaynaklanır. Oöyküde nasıl ki zengin çocuğun annesi, sokak ortasında oğlunu fakir bir çocukla konuştuğu için
azarlayabiliyor ve o fakir çocuğu da annesi yanında olmasına rağmen dövüp, rencide edebiliyor,
günümüzde de durum bu şekilde olmasa da zengin hâlâ fakiri küçük düşürmeye devam ediyor. Her
zengin insan böyleydi ve hâla da böyledir diye bir genelleme yapılamaz fakat bu gerçek de
görmezden genilemez.
Günümüzde hâlâ devam eden sorunlara bir başka örnek vermek gerekirse; “Apartman” adlı
öyküde olduğu gibi erkeklerin evde estirdiği terör. Geçmiş zamanlarda evdeki eşini, çocuğunu
dövmek bu öyküdeki karakterimizde olduğu gibi erkeklere bir rahatlama duygusu ve adamlık hissi
veriyormuş belliki. Öyküde işinden bunalan karakterimiz eve gidip eşine ve çocuklarına bağırmayı
ve onları bir güzel dövmeyi hayal eder. Ne yazıkki bu insanlığa sığmayan, can sıkıcı düşünce
tarzına hâlâ bazı erkekler sahiptir. Her gün yenileri ekleniyor kocası tarafından sudan sebeplerle
öldürülen kadın haberlerine. Ya da yine öyküde olduğu gibi eve para getirsin diye okuldan alıp,
çocuklarını işe gönderen gaddar babalar hâlâ var.
İnanılmaz değil mi günümüz dünyasında bir çocuğunun eğitimini yok sayan ailelerin hâlâ
var oluşu? Ya da eşlerini kum torbası gibi döven, daha da beteri öldüren kocaların adam yerine
konuluşu? Keşke teknoloji geliştikçe, insanlık da gelişse, fakat ne mümkün. Dünyada hep var
olacak böyle geri kafalı insanlar.",,,,
6005,Yeraltında İç Savaşlar / Sümeyye Küçük,,"mahkûm eden duygular, olaylar ve halledemediğimiz iç meselelerimiz vardır. Yer
altına hapsettiğimiz, kimi zaman içten içe canımızı yakan, bizleri derinden sarsan
ve durmadan kanayan… İçimizde en derinlerde iz bırakan iç meseleleri, onlardan
kurtulmak ve kaçmak istediğimiz zaman yeraltına hapsederiz. Varlıklarını unutmak
isteriz. Onlardan kaçmaya çalışmak, varlıklarını daha çok hissetmemize ve bize
rahatsızlık vermelerine yol açar oysaki. İçimizdeki bitmek tükenmek bilmeyen
kavgaları ve iç meseleleri bastırmanın en kolay yolu, Dostoyevsky’nin de
Yeraltından Notlar adlı eserinde yaptığı gibi, insanoğlunun kendisi ve iç meseleleri
ile yüzleşmesidir.
Yeraltından Notlar, hayat karşısında çaresiz kaldığı bir anda, bir insanın
ruhsal olarak yaralanmasının ve kendini yakın hissettiği yer altına yönelmesinin
romanıdır. Yer altına yönelen ve orada yaşayan kişiler, normal yaşama ayak
uyduramaz ve hayata dair her olayı yanlış değerlendirir. Dostoyevsky eserini
yazmaya başladığında otobiyografik bir roman yazacağından bahseder oyucularına.
Eserine yalan katacağına ve bu yüzden anlattıklarının hepsine inanmamamız
konusunda uyarır bizleri. İnsanın kendisinden bahsederken birtakım yalanlarsöylemesi, öz yaşam hikâyesini yazabilmesi için olmazsa olmazlardandır onun için.
Dostoyevsky romanında kendisini beraber yaşadığı topluma yabancılaşmış ve bu
yüzden kendi içinde de yalnızlaşmış, anlaşılamamış biri olarak tanıtır. Kırk yaşında
eserini yazmaya başlayan yazar, romanını kırk yaşında olan Dostoyevsky’nin genç
Dostoyevsky’e bakış açısı olarak ele almıştır. Yer altı, Dostoyevsky’nin kendine
ulaşabilmek için kaçmayı tercih ettiği bir alan, gizli bir dünya ve Montaigne’de
olduğu gibi iç kalesidir. İç meselelerinden kurtulmak için vardığı sonuç hiçbir şey
yapmamak, bir köşeye, yeraltına çekilip olaylara seyirci kalmaktır. İç
hesaplaşmalarından kurtulmak için kaçtığı yer altı, çözümden çok sorun, sevgiden
çok nefret, mutluluktan çok acı ve hüzün olmuştur. Hak ettiği değeri ve saygıyı
göstermeyen çevresine ve yeraltına kızgındır çünkü. Ulaşamadığı çözümler
karşısında bir böcek olmayı şiddetle istemiştir. Kendini yaşadığı çevrede
saygıdeğer görüp önemserken, iç hesaplaşmalarıyla baş edemeyen, hor görülen ve
yalnızlaştırılan bir insan olmak, ona bir böcekten aşağı olduğu hissini vermiştir.
İnsanlar kendisi ile barışmadan, iç meselelerini halletmeden bir başkası ile
uyum içinde olması, yeni ilişkiler kurması mümkün değildir. Eserde anlatıldığı
gibi, kendi kendimize açık itiraflarda bulunmak, belki de kendimiz ile barışmanın
en gerçekçi yoludur. Yeraltına saklanmak ise çözümün anahtarı olamayacaktır.
Dostoyevsky içinde bulanmak istemediği, aşağılandığı, kendini bir böcek gibi
hissettiği topluma istemese de kendini tutamayıp dâhil olmuştur. Yer altına
saklanmasındaki sebeplerden biri de nedensiz bir biçimde kendini tutamayıp nefret
ettiği sistemin içinde kendini bulmasıdır. İçinde bulunduğu ruh hali dönem dönem
farklılık göstermektedir. Kimi zaman insanlara nefret duyarak, onlarla konuşmak
istemezken, kimi zamanda kendini onlara yakın hissedip, dost olmaya bile
çalışmıştır. Ancak her zaman kendini herkesten daha akıllı, kültürlü ve soylu
bulmuş, bu yüzden de onların karşısında ezilip bükülmek, horlanmak, zararlı bir
böcek gibi görünmek ağırına gitmiştir. Toplum tarafından hor görülmek yeraltını
daha da baş edilemez bir hale sokmuştur.
Dostoyevsky yazdıklarını sadece kendisi için yazdığını belirtse de, satır
aralarında değerli okurlarım diye hitap eder okuyucularına. Anılarının beyninde
değilde kâğıtta daha görkemli olduğunu savunur. Yazmaya başlarken itiraflarını
yayınlamayacağını, buna gerek duymadığını söylese de, içindeki itiraflarını
paylaşma istediğine boyun eğmeye karar verdiğini belirtir. Dostoyevsky’nin bu
kararsız ruh hali, eserinde ki gelgitlerle de benzeşmektedir. Dostoyevsky’e göre herşeyin cetvel, analitik ve geometri ile belirlendiği bir dünyada, macera peşinde
koşmak gereksiz bir çabadır. Yaşamanın ve heyecanın bir önemi yoktur onun için.
Macera gereksiz, heyecan ve zevk ise yitip giden bir şeydir çünkü. Kim bilir belki
de Dostoyevsky hayattan zevk almayı becerebilen bir yazar olsaydı, bu kitap ortaya
çıkmayabilirdi.",,,,
7953,İYİLİK YAP DENİZE AT,,"bunu ileriye taşımanızı istese ne düşünürdünüz ya da nasıl hissederdiniz? Bu güzel ve yararlı
iyilik çemberinin içinde yer almak ister miydiniz? Herkesin cevabının evet olduğunu
varsayalım o hâlde, ne kadar güzel bir dünyayla karşı karşıya kalabileceğimizi hayal
edebildiniz mi? Henüz 11 yaşındaki Trevor’un hayali bu. Dünyayı daha güzel kılmak adına bir
adım atmak ve herkesin buna katılmasını sağlamak... Çok zor şeyler istemiyor aslında üstelik
herkesin elinden gelenin en iyisini yaptığında ortaya çıkanların mükemmel şeyler olacağına
inanıyor. Ben de Trevor’a katılıyorum bu noktada. Her ne kadar insanlığın giderek kötü bir hal
aldığına şahit olsak da henüz bütün umutlar tükendi dememeliyiz.
İnsanlık bu dünyada iyilik var olduğu için varlığını sürdürebiliyor bence. Savaşların,
eşitsizliğin veya görgüsüzlüğün var olmasının aksine iyilik hüküm sürüyor aslında. Her insan
içinde biraz olsun iyilik yapma ve başkalarının halinden anlayabilme gücünü taşıyor.
Böylelikle şefkat ve merhamet de yok olmadan kalabiliyor. Bunun yanında kötülük kısmını
kesinlikle es geçemeyiz. Bazı insanlar içlerindeki iyilik gücünün farkına varamıyor ya da
varmak istemiyor ve kötülüğe yöneliyor. Mesela kötülüğe yönelmiş bir insan bir evcil hayvan
ediniyor her şey normal gibi dururken bir anda o muhtaç hayvana işkence ediyor. Ya da
bazen anlamsızca çevresindeki insanları kırıyor, aşağılıyor, dalga geçiyor ve en kötüsü zarar
verebiliyor. Bunun içlerindeki kötülüğün dışa vurumundan başka bir şey olamadığına
inanıyorum. Böyle yaparak kendilerine veya başka bir şeye olan öfkelerini, kıskançlıklarını
gizlemeye çalışıyorlar. Ama kendi öfkelerinden kurtulmak adına pek çok şeye zarar veriyorlar
ve belki de pek çok kişinin kaderleriyle oynuyorlar. Onlardan duydukları kötü bir söz yıkıcı bir
etki yaratabiliyor ve başka zararlara yol açabiliyor. Örnek vermek gerekirse, birçok insan
sadece kendileriyle alay edildiği için hayatlarına son vermeyi tercih ediyor ve felaketle
sonuçlanan olaylar ortaya çıkıyor. İyiliğin yayılması gibi kötülük de böyle yayılıyor. Önemli
olansa kötülüğün yayılmasına son verebilmek, en azından yavaşlatabilmek. Küçük bir çocuk
bile bunun hayalini kurup gerçekleştirmek isterken bazı yetişkinlerin buna cesareti bile yok.
Çünkü Trevor’a inanmayanlar gibi onlar da bu fikri ütopik olarak niterendiriyorlar. Bunun
yanında inananları da yargılıyor, karşılıksız iyilik yapmayı saçma buluyorlar çünkü onlar
yaptıkları her şey için karşılık bekliyorlar.
İyilik yap denize at, balık bilmezse Halik bilir demişler yani sen karşılıksız yap iyiliğini
elbet kıymeti bilinecektir ve muhakkak bir yere ulaşacaktır demek istemişler. Ne kadar da
güzel demişler yüzyıllar evvel. Sadece bunun için değil, insan kendisi için iyilik yapmalıdır
bence. İyilik yapmalı ki onun verdiği paha biçilmez duygulara ulaşabilmeli. Daha önce tecrübe
kazananların dediği gibi zamanla iki elimiz olduğunu fark etmeliyiz; biri kendimize yardım
etmek, diğeri başkalarına yardım etmek için. İnsanlar başkalarına yardım ettikçe evrensel
nezaket, saygı ve dolayısıyla sevgi büyüyecektir. Onlar büyürken kıskançlık, görgüsüzlük, kibir
giderek küçülecektir. Sonra Trevor gibi bunun hayalini kuranlar buna ulaşmanın sevinciniyaşayabilecekler. Büyük ihtimalle bu uğurda ölmeyi bile göze alabilecekler. Tıpkı Trevor gibi...
Küçücük dünyasında kurduğu hayaller ve iyilik yapmak adına hayatından vazgeçen Trevor
gibi...
Hayatın güzel yüzünü görebilmek için hayata güzel, iyi yüzümüzle yani iyi
düşüncelerimizle bakmamız gerektiğine inanıyorum. Bunun için iyilik yapalım ki iyilik bulalım
ve bu güzel çembere dahil olalım. Aksi takdirde yaşamın da, var olmanın da hiçbir anlamı
kalmaz, en nihayetinde insanlık da dinozorlar misali yok olup gider.
Cenay YÜCESOY
21502479
Kaynakça
Leder, Mimi. İyilik Yap, İyilik Bul. 2001. Warner Bros. Pictures. Film.",,,,
6278,1,,"21301922
YILLANMIŞ BEDENLER
Ben de birçok insan gibi yalnız kaldığımda kendimi sorgulamaya
başlarım. Genellikle de geleceğim ile ilgili kaygılarımla ilgili düşünürüm.
Birçok insan gibi geleceğe dair en büyük korkum yaşlanmaktır. Yaş almak ya da
bedenimin değişecek olması değil, yaşlandığımda kendime ya da çevremdeki
insanlara bir faydam olmamasından korkuyorum. Belki de bir fazlalıkmışım gibi
hissetmekten korkuyorum. Bu korkular içimde çığ gibi büyürken, izlediğim
Nancy Meyers’in yönetmenliğini üstlendiği Stajyer filmi, bütün varolan
düşüncelerimin değişmesine neden oldu. Yaşlanmaya başlayan insanın işe
yaramaz bir insan olacağı anlamına gelmek yerine, hem kendinin hem de
etrafındaki insanların hayatına dokunabileceğini anladım.
Yaşlanmak, şu an için çok uzak bir kavram. Fakat zaman öyle hızlı akıp
gidiyor ki, bir bakmışsın yanında çocukların, torunların olmuş. Aynaya
baktığında gördüğün yüz, yirmili yaşlarında olan o kız ya da erkek değil. Artık
olgunlaşmış, tecrübeler edinmiş bir kadın veya erkek duruyor karşında. Ellerine
ya da yüzüne baktığında gördüğün kırışıklıklar, geçmişini hatırlatıyor insana.
Yirmili yaşlarındayken, çok farklı gelen anneannelerin, dedelerin yerinde artık
sen varsın. İşte, o zamanda sen gençken yaşlılara nasıl davranıyorsan aynı
muameleyle sen de karşı karşıya kalacaksın. Hatta bazen, aradaki nesil
farklılığından dolayı bazı konularda sizin fikrinizi almayı bırakın, konuya dahil
olmanıza bile izin vermeyeceklerdir. Bunlara şaşırmamak lazım, çünkü sen de
onların yerindeyken aynısını yapmıyor muydun? Artık yaşlandı, onu yapamaz
buna gücü yetmez cümleleriyle yaş almış insanları hayatın dışında istemeden
tutmuyor musunuz? Belki de yaptığımız en büyük hatalardan biri budur. Artık
eski fiziksel kuvvetleri olmasa da, düşünceleri ve varlıklarıyla saçtıkları ışığın
önüne bir engel koyup karanlığa hapsolmamalısınız.
Eskiden her sabah yürürdüm, şimdi ise dizlerim ağrıyor. Eskiden kızıma
yardımcı olurdum artık gücüm yok demiyor musun? Peki, neden? Çünkü sen,
sana empoze edilmiş yaşlı figürünü yaşıyorsun. Buna gerek var mı? Yaşın biraz2
arttı diye, sen eskiden yaptıklarını bir daha asla yapamayacak mısın? Sokağa
çıkmak yerine eve kapanmak mı çözüm ya da yaşlı olan insanın yeri sadece evi
midir? İnsan yaşlanınca sosyal hayatın ya da iş hayatının içindeki yeri biter mi?
Çalışamaz ya da yeni şeyler keşfedemez mi? Sadece yaş alıp bedeniniz biraz
değişime uğrasa da ruhunuz o yirmi yaşında bıraktığınız çocuğun olgunlaşmış
halidir. Esasen bu yaşlarda size inanların hayatına doğru yön verebilirsiniz.
Çünkü yirmili yaşlarınıza göre daha çok tecrübe ve bilgiye sahipsiniz. Yaş almış
birini bir yerde çalışırken gördüğümüzde sadece yaşlı olduğu için çok
yorulmasın ya da bunun burada ne işi var gibi cümleler artık tarihe karışmalıdır.
Onun yerine onlardan ne öğrenebiliriz demelisiniz. Çünkü onlar belki de sizin
hiç göremediğiniz fırsatların olduğu kapıları gösterir. Stajyer filminde de 70
yaşındaki Ben, Jules karakterinin hayatına karmaşık bir dönemde girdi. Ve onun
hayatını güzel dokunuşlarıyla yönlendirdi. Eğer o olmasaydı belki de bu
karmaşadan hiçbir zaman kurtulamayacaktı.
Aslında yaş almak, dünyayı daha çok yaşamış olmak, bilinçlenmek,
kendini keşfetmek, ne istediğini bilmek ve insanları daha iyi tanımak için çok
önemlidir. O kırışıklıkların her birinin bir hikâyesi ve bir anlamı olduğunu
unutmamalısınız. Belki o hikâyelerden bazıları bir gün sizin hayatınıza da
dokunacaktır. Yaşlanmak istemiyoruz, ama bu kaçınılmaz bir son. Fakat bu
sonları en güzel başlangıçlara çevirebilmek sizin elinizde.Sonuç olarak, yaşlılık
döneminiz işe yaramadığınız değil, aksine kendi hayatınıza hatta diğer hayatlara
bilinçli bir şekilde dokunabildiğiniz en güzel yıllardır.",,,,
7231,Adile Merve Andaç,,"Yatağı, küçücük dolabı ve minik masasının önüne yerleştirilmiş ince aynasının bile
zor sığdığı o karanlık odanın içinden her sabah çıkıp bir güneş gibi renklendirirdi,
çevresindeki herkese inat, onlar siyah beyaz görürken hayatı. Bütün grilerine rağmen
hayatın, inatla rengarenk giyinirdi Louisa Clark. Hayatının ne kadar güzel olduğunu ve her
zaman mutlu yaşadığını zannederdim o kadının, hep mutlu yaşayacak ve mutlu ölecek…
Mutlu kalmak için ne kadar çok çabaladığını ve yüzündeki o kusursuz gülümseme
için neleri içine attığını göremeyecek kadar kendi işlerimle meşguldüm. Kendimden
bunaldığım, yaşadığım hayatın griliğinden ve temposundan yorulduğum günlerden birinde
karar verdim mutlu kadın olmaya. Etrafımdaki herkesi ve her şeyi mutlu etmeye, onların var
oluşuyla mutlu olmaya, renklerden enerji alıp, desenlerle dans etmeye… Başlarda ne kadar
kolaydı mutlu olmak, mutlu kalmak, mutlu etmek... Gülümseyen herhangi bir insanla
karşılaşmak bile tüm günümü değiştirebiliyordu. Eve dönmek, okula gitmek, bir kuşun
kanatlarını açıp gökyüzünde süzülüşü kadar normal şeylere bile sevinmeye başlamıştım.
Sabah uyandığımda penceremdeki serçenin ağaç dallarının arasındaki yavrularını
gözetlemesini, baharın gelişiyle tomurcukların çiçeğe dönüşünü, ormanda hafif hafif esen
rüzgarda ince yeşil gövdeleriyle hareketlenen sarı çiçekler arasında uçuşan bembeyaz
kelebekleri izlemekten neden vazgeçtim? Artık neden eskisi gibi bulutların üzerinde
hissetmiyorum, neden bıraktım mutluluğu aramanın peşini? Neden mutlu olmak artık o kadar
kolay gelmiyor?
Bir zamanlar herkes ve her şey mutlu olsun diye uğraşmak beni de mutlu ediyordu,
bunları başarmak nefes almak kadar doğal oluvermişti. Hiç fark etmeden birinin mutluluğu
için çabalamaya başlamışım bir anda. Sonra onun mutlu olmasını istemek için bir sebep
bulmuşum kendimce, bir dolu kanıtı olmayan yalan yanlış karar ve hatta bir dolu saçmalıkbelki. Ne olursa olsun kendimi savunacak ve bunlara inandıracak kadar sıkı sıkı sarılmıştım
bu sebeplere.
Git gide alışıyordum yanımda olmasına, her hareketinin her bakışının anlamını
okuyacak kadar tanımaya başlamıştım. Kapıdan içeri girdiğinde gözleri her şeyi anlatırdı
sanki; neye bozuldu morali, o gece uyuyabilmiş mi, sabah kalktığında ruh hali nasıldı…
Onun gözlerindeki çocukluktan kalma heyecanla parıldayan ışığı görmek en çok istediğim
şey olmaya başlamıştı bir süreden sonra. Belki de sadece bencilliğimden kaynaklıydı onun
mutlu olmasını istemek, kendimi mutlu hissetmek için birinin mutlu olması ya da onu mutlu
edebileceğime inanma ihtiyacı...
Mutluluğuma ortak olduğuna, benim yanımdayken onun da kendini iyi hissettiğine
inandırdım kendimi günden güne. Birlikte vakit geçirmek için her anı değerlendirmeye
çalıştığımı anlamam da aslında baya uzun zamanımı aldı. Yaptığımız her şey ayrı bir haz
veriyordu sanki, ilk defa birlikte yediğimiz yemek, gittiğimiz restoranlar, yürüdüğümüz
sokaklar, belki her gün tekrar tekrar fark etmeden yaptığımız şeyler bile benim için farklı
değerlere sahip olmaya başlamıştı. Ben sadece onun mutlu olmasını istediğimi
düşünüyordum aslında, onun üzülmemesini ve hiç bir şeyin onu incitememesini istediğimi.
Oysa sadece kendi mutluluğumdu istediğim. Birlikte mutlu olacağımıza inandığımız için
çevremdeki insanlardan ya da tekrar yakalayamayacağım bir çok kariyer teklifinden
vazgeçtim. Normalde olmak istediğim kişi değildim artık ve hayatta ulaşmak istediğim
hedefler onun olmak istediği yerler değildi. Benim için ise onun yanında olmak daha ağır
basıyordu her seferinde.
Mutlu olmak ve bir şeylerin değiştiğini fark etmek karşındaki insana güvenmeyi
beraberinde getiriyor. Birlikte geçirdiğimiz her an ona biraz daha bağlanmama sebebiyet
veriyordu ve o anıların diğer sahibine güvenmek en doğal hakkımdı aynı zamanda. Onunla
her an, farklı bir bakış açısıyla hayata yaklaşmamı sağlıyordu. Hayatta yapmam dediğim,
karşılaşmaktan korktuğum, içinde bulunduğumda tedirgin olduğum bütün senaryoları, sanki
sadece, onun varlığı sayesinde atlatabilecek kadar güçlendim.Bunca güzel şeyin içinde görmezden geldiğim şey ise onun da her insan kadar bencil
olacağı detayı. Ben hayatı ve mutluluğumu ona bağlamışken, bunların hiçbirinin onun için
kendinden değerli olmayacağı gerçeğini bir anda karşımda buldum. Aslında onun için hiçbir
şey değişmemiş hayatında. Sen onun için kendinden ne kadar fedakarlık yaparsan yap, o
hepsini görmezden gelebiliyormuş. Esas önemli olan onun ne istediğiymiş, benim değil.
Benim yanımda olmak da onun kararlarından birisiymiş sadece. Eninde sonunda bu
kararından vaz geçecekmiş ve ortada bırakacakmış beni, tüm hatıralarım ve hayallerimle
birlikte.
Moyes,Jojo. Senden Önce Ben.Yön. Sharrock Thea. 2016, İngiltere.",,,,
7053,HÜMEYRA BUĞÇE BALİ,,"Yazmak; kimileri için uğraştırıcı bir görev, kimileri için kağıt parçasını karalamaktan ibaret, kimileri
için de gerekmedikçe kullanılmasa da olan bir eylem. Benim için mi? Benim için yazmak adeta bir dost
omzuna baş koymak gibi. Ağladığımda gözyaşlarını mendile akıtanlardan değilim. Benim mendilim bir
kâğıt parçası, gözyaşlarımı silen el ise kalemimdir. Ah ne güzel şeysin sen ‘yazmak’! Hani
ağladığımızda ağzımızı açıp da bir çift kelam etmeye mecal bulamayız ya, işte tam bu esnada kurtarıcı
değil midir? Sizi inciten asıl şeyi yazarken fark edersiniz ve artık dert ortağınız vardır; hem de sizinle
kelimesi kelimesine aynı düşünceleri paylaşan. İşte bu yüzden yazmak benim için “eylem” den öte.
Adeta hayatıma yerleşmiş, su gibi aş gibi varlığına muhtaç olduğum bir nimet. Peki, sadece
gözyaşlarına mı ev sahipliği yapar? Hayır, gülüşlerin en derin manası da onda gizlidir. Her okudukça o
tebessümü tekrar tekrar hissettirir. İşte bu yüzdendir ki yazacak bir şeyler yaşamayı temenni edip, bu
yaşadıklarımı yazmak için de bir ömür dilemişimdir. Tıpkı Samuel Johnson’ın dediği gibi “Yazmak için
yaşadım, yaşamak için yazdım.”
Peki, tam anlamıyla yazmaya nasıl mı başladım? Lise 1. sınıfta yazmanın kişisellikten kurtulması
gerektiğini anladığım zaman… Sürekli bir şeyler karaladığımı gören edebiyat hocamızın benden
istediği okul dergisi için de bir şeyler karalamamdı. Bu benim için bir ödevden ziyade kendi dünyama
kaçıştı. Hemen odama geçip zevkle yazmaya başladım. Haftalar sonra sesli bir şekilde okul dergisinde
benim yazımı okuyan arkadaşlarımı duyunca anladım: düşüncelerimin yalnızlığını yitirip sadece bana
ait olmaktan kurtulduğunu. Onlar benim kaçışım, yaşayışım hatta ruhumdan parçalardı. Ama şimdi
herkes buna ortaktı. Önce kabullenememişim olsam da bu durumu, daha sonra gelen tepkilerin adeta
benliğimi takdir ettiğine tanık oldum. İşte böyle azat ettim kelimelerimdeki aidiyet duygusunu.
Yazmak kadar okumak da benim için önemli bir konuma sahip. Yazarken kendi dünyama, okurken
olmadığım dünyalara yolculuk ediyorum. Her ikisinde de hayatı, her yönüyle, derinlemesine
hissedebiliyorum. Ama düşündüm de, hissettirmek hissetmekten daha meziyetli bir eylem ve ben
bunu başarmak istediğime karar verdim. İşte bu kararımla zincir vurduğum kelimeleri toplu bir kitle
için azat etmiş olacaktım. Öncelikle okuduğum yazarlar ben de bu kanının doğmasına neden oldu.
Onlar kendi dünyalarının kapılarını açıp da nasıl bu kadar benimsetebiliyorlar? İşte bu sorudaki gizli
hayranlıkla aradığımı buldum. Eğer toplu bir kitleye yazacaksam bunu başarmalıydım, aksi takdirde
benim dünyamın çevrelerinde gezinip ona yolculuk yapamayan okura haksızlık etmiş olmaz mıydım?
Benim istediğim onlar için sadece sessiz bir çığlıktı; benim dünyama yön veren. Ben susacaktım, bu
kez kelimelerim onlar için haykıracaktı. Ne güzel anlatmış Tolga Asi : “Yazmak… Belki de susmanın gizli
öznesidir, susarak haykırabilmenin muazzam zevki gizlidir yazıda”. Sen susuyorsun ama herkes seni
duyabiliyor, üstelik şimdi bu konuşurken bile bu kadar mümkün olmuyor. İşte bu, sırf birileri için
yazmaya yeterli bir sebep değil mi? Bu söylediklerim çoğu kişi için abartılı gelebilir. Ama ben yazmaya
aşık olan biri olarak şunu açıkça söyleyebilirim ki bu tasvirler beni en yalın haliyle anlatıyor. İşte bunu
kanıtlamak için ilk kitabımı yazmaya başladım. Sonuna ulaşır mıyım, meçhul. Ama değinmek istediğim
bir nokta var ki kendi dünyamızın kapılarını insanlara açmayı öğrenmeliyiz. Bu kapının kilidi sözcükler,
anahtarı ise yaşanmışlıklardır. Siz ne kadar açarsanız, yeni dünyalar da o kadar sizi bekliyor olacak.
Ben bu düşüncelerle bu yola giriştim ve olur da başarırsam sizi de kendi dünyama beklerim.KAYNAKÇA:
Samuel Johnson: http://www.edebiyatparki.com/2017/09/yazmak-uzerine-soylenmis-en-
guzelsozler.html
Tolga Asi: www.antoloji.com/yaziyorum-o-halde-varim-siiri/",,,,
2288,Pınar Ayaz,,"Bir insanın en temel ihtiyacı nedir? Başını sokacak bir barınak, karnını doyuracak
yiyecekler, onu sıcak tutacak giysiler... Bunların hepsi insanın yaşamını sürdürmesi için
elzem olan şeyler. Peki ya başka insanlar? Bir insan yaşamını devam ettirebilmek için başka
insanlara mutlaka ihtiyaç duyar mı? Yalnız olmamak da tıpkı beslenmek ve barınmak gibi
temel bir ihtiyaç mıdır?
Yukarıdaki bütün bu sorulara cevap verebilmek için öncelikle yalnızlık kavramı
üzerine biraz düşünmek gerekir. Üzerine hüzünlü şarkılar bestelenen, sayısız şiirler ve yazılar
yazılan bu kavram çoğunluğun en büyük korkusu, kimininse en rahat durumu. Çoğu insan
yalnız kalmamak için ne gerekirse yapıp köşe bucak kaçar yalnızlıktan, bazıları içinse artık
bir tercih hatta bir yaşam tarzı haline gelmiştir yalnız olmak. Peki yalnızlığı bazıları için
böylesine korkutucu bazıları içinse çekici yapan nedir? Yalnızlıktan kaçmak doğuştan gelen
bir özellikse eğer bazı insanların yalnızlığı tercih etmesi nasıl açıklanır?
İnsan hayatını baştan sona incelediğimizde en önemli anlarımızda yalnız olduğumuzu
fark ederiz aslında. İnsan yalnız doğar ve yalnız ölür. Bu iki noktanın arasındaysa çoğu
zaman etrafında başka insanlar olur ama bu yalnız olmadığı anlamına gelmez. 'Kalabalıklar
içinde yalnız olmak' sözünü duymuşsunuzdur belki, bu söz durumu çok iyi özetler. Belki
başka insanlar vardır etrafımızda fakat bizi ne derece anlayıp dinledikleri, bizim için ne ifade
ettikleri, hangi zamanda yanımızda oldukları belirler yalnız olup olmadığımızı. En mutlu
neşeli zamanlarınızı düşünün. Yanınızda duran birçok kişiyi hatırlayacaksınızdır. Peki ya
ağladığınız zamanlarda? İnsan üzgün olduğunda, ağladığında yalnız kalmayı tercih eder.
Aslında bu bir tercih değil, bir zorunluluktur. Mutluluğunuzu paylaşmayı sever insanlar fakat
üzüntünüz sadece size aittir, kimse onu istemez. Üzgünseniz bunu saklama ihtiyacı
hissedersiniz çünkü içten içe kimsenin sizin yanınızda olmak istemeyeceğini, mutsuzluğun
insanları uzaklaştıracağını bilirsiniz. Bilirsiniz çünkü siz de mutsuz birinin yanında aynı
şekilde hissedersiniz.
Yalnızlığa sempatisi olan, yalnız olduğu anlarda rahat olan insanlar bu özelliğe
doğuştan sahip olmazlar aslında. Hayat tecrübeleri ve yaşantılar bazı insanları yalnızlığa iter.
Bu kişiler ancak yalnız kaldıklarında kendileri olabileceklerini, insanların yanındaysa her
zaman bazı yönlerini saklamaları gerektiğini fark etmiş fakat kabullenememiş kişilerdir.
Fakat bu insanlar düşündüğünüz gibi uzak bir ormana ya da bir dağın başındaki kulübeye
çekilmiş, hayatını tek başına kimseyi görmeden sürdüren kişiler değiller elbette. Onlar dadiğer tüm insanlar gibi arkadaşlara ve aileye sahip, seven ve sevilen kişiler. Bu insanların
diğerlerinden tek farkı yalnızlıktan korkmamaları, etraflarında insanlar olsa dahi yalnız
olunabileceğinin ve hayatlarının çoğunluğunu zaten yalnız geçirdiklerinin farkında
olmalarıdır.
Yazının en başında sorulan soruya geri dönelim. Yalnız kalmamak temel bir ihtiyaç
mıdır? Bu sorunun cevabı aslında yalnızlıktan ne anladığınıza bağlıdır. Eğer etrafınızda
insanların bulunması, karşılıklı konuşup bir şeyler paylaşmak düşünülüyorsa bu, insanın akıl
sağlığını koruyabilmesi için temel bir ihtiyaçtır elbette. İnsan sosyal bir varlık olarak
yaratılmıştır ve doğası gereği diğer insanlarla az veya çok etkileşim halinde olmak
zorundadır. Fakat yalnız olmamakla asıl kastedilen yalnız hissetmemekse eğer, insan bir
ömür boyu yalnızlık hissiyle boğuşarak yaşamını sürdürebilir. Bu açıdan bakıldığındaysa
yalnız olmamak temel bir ihtiyaçtan çok, sadece şanslı birtakım insanın sahip olabildiği bir
lütuf olarak karşımıza çıkar. Bazı insanlar bu lütfa hiçbir zaman sahip olamayacağını
kabullenir, benimser yalnızlığı. Bazılarıysa yalnızlık hissine yakalanmamak için kaçar durur
hayatı boyunca. Fakat bütün insanlar içten içe az veya çok ister yalnız olmamayı. Evet, her
birimiz yalnız doğarız fakat yalnız ölmek istemeyiz aslında. “İnsanlar ölümle
yüzleştiklerinde, seslerini duyurmak isterler. Tek başına ölmek istemezler.”i
i Weir, Andy. Marslı, İthaki Yayınları, 2014.",,,,
6333,Ölüm Acıtır Mı?,,"yazarken dahi sorgulamaktayım gerçekliği. Eminim çocukken ya şu an rüyadaysam fikri,
sizi çok korkutmuştur. Peki şu an emin misiniz rüyada olmadığınızdan? Bu soruya
verilecek nihai cevap bence şöyle olmalı: Mutluysam yaşadıklarım gerçek olmalı, eğer acı
çekiyorsam gerçekliğe inanmak istemem.
İnsanlar yaşadıkları üzücü, acı hatta mutlu anlarında dahi ilk başta olayların
gerçekliğini sorgular. Olayların gerçekliğiyle alakalı bizi kuşkuya düşüren asıl neden
olayın sürpriz bir şekilde gerçekleşmiş olmasıdır. Kültürümüzdeki bazı sözel kalıplar gayet
güzel özetliyor doğamızdaki gerçekliği sorgulama alışkanlığımızı. “Gözlerime
inanamıyorum.”, insan neden gözlerinin gördüğüne inanmak istemez? Birisi bizi üzecek
veya bizi aşırı mutlu edecek bir şey söylediğinde genelde refleksif yanıt “Şaka
yapıyorsun.” veya “Yemin et!” şeklindedir. Gerçekliği sorgulamaktan vazgeçemezsiniz.
Ünlü filozof Descartes felsefinde mutlak doğruya her şeyden kuşku duyarak
ulaşmaya çalışıyor. Son adımda ise kendi varlığından kuşku duyamayacağı için felsefesini
ünlü sözüyle özetliyor: “Cogito, ergo sum.” (Düşünüyorum, öyleyse varım.). Descartes ile
lise yıllarımda tanışmıştım ve felsefesi ilk başta bana anlamsız gelmişti. Sonradan
Descartes’ın etkisiyle bir kanıya vardım: Bir insan rüyasında olanların gerçekliğinden
kuşku duymaz, duyamaz. İşte tam bu noktada, bu yazıyı yazarken gerçeklikten kuşku
duyabildiğim için rüyada olmadığımdan ve gerçeklikten emin olabiliyorum.
Shutter Island filmini izledikten sonra kafamda tekrar gerçeklik kavramını sorguladım.
Eğer ben de filmdeki başrol gibi çok fazla acı çekersem hâla gerçekliğe inanabilir
miydim? Hangi insan aşırı acı veren olaylar yaşayıp hâla olayların gerçek olduğunu iddia
etmek ister veya edebilir mi? Belirli bir seviyeden sonra acı da mutluluk da bence insanı
sarhoş eder. Ama bu sarhoşluk insanın bilincini dış dünyada yaşananlara kapattığı türdendeğildir. Ne acı buna izin verir ne de mutluluk. İnsan gerçekliğe karşı sarhoş konuma
gelir.
Filmdeki senaryo iki farklı şekilde yorumlanabilir. Başrol çok fazla acı çektiği için
kendi gerçekliğini kaybediyor ve bu yüzden deliriyor. Diğeri ise başrolün başına
gelenlerin ona karşı yapılan bir oyundan ibaret olduğudur. Film bir Hollywood filmi
olduğu için ve ikinci senaryo Amerika’nın politikalarını hedef aldığı için izleyiciyi ilk
senaryoya, insanların başrolün yaşadıklarını da benimseyebileceği senaryoya inandırıyor.
Ben de filmi izledikten sonra ilk senaryoya inandım çünkü bu kadar acı çeken biri
olayların gerçek olduğunu inkar edemez. Her ne kadar başrol etrafındakilerden ve kendi
varlığından da kuşku duysa malasef başına gelenlerin gerçekliğine inanamaz. Bence
Descartes’ın felsefesi “Cogito, ergo sum.” duyguların çok yoğun olduğu durumlarda
geçerliliğini yitiriyor. İnsan beyni duygularına yenik düşebilir ve malesef duygusal
yoğunluğun olduğu anlarda hiç şansımız yok.
Geçen aylarda dedem vefat etmişti ve ilk başta refleks olarak olayın gerçekliğini
sorgulamıştım, inanmak istememiştim. Fakat dedemin ciddi sağlık sorunlarının olması ve
vefatının sürpriz olmayacağını önceden bildiğim için bu acı habere kolayca inanmıştım.
Ölümün gerçekliğini o an anlamıştım hayatımda ilk kez. Ölümün ne kadar acı
verebileceğini ise diğer dedemi görünce anladım.
Hayatımda daha önce hiç böyle için için ağlamamıştım. Diğer dedemle göz göze
geldiğimde ve o anın ne kadar gerçek olduğunun farkında olduğum için duygularım
boşalmıştı. Günün sonunda şunu öğrenmiştim, insan sevdikleri ölünce çok üzülüyor.
Sevdiğimiz bir kişiyi de bizimle benzer duyguları paylaşırken görünce, yaşadığımız üzüntü
acıya dönüşüyor.
Dedemin vefat ettiği gece tıpkı çocukken “Ölünce ne olacak?” veya “Şu an rüyada
mıyım?” gibi uykumu kaçıran bir soru takıldı kafama. Canımdan çok sevdiğim kız
kardeşim hiç beklenmedik bir şekilde ölürse ben ne yapacağım, o an haberi aldığımda
kulaklarıma inanabilecek miyim, gözlerimle gördüğümde gözlerime inanabilecek miyim?
O gece boğazımın düğümlendiği gibi bu yazıyı yazarken bile boğazım düğümleniyorsa,
kardeşimin öleceği gün nasıl inanabilirim ki bu gerçekliğe ?
Abdullah Özüm DüzgünKaynakça
Scorsese, Martin. Shutter Island. 2010. Paramount Pictures. Film
Descartes, René. “Felsefe Çalışmaları.” Wikipedia. y.y. Web. 24 Ekim 2019
Descartes, René. https://tr.wikipedia.org › wiki › René_Descartes",,,,
8655,Erdinç Albayrak,,"Düşünmek, okumak, sanatla uğraşmak iyidir. Bunu herkes bilir. Eğer neden iyi
olduğunu sorarsanız alınacak yanıtı da herkes bilir: İnsanın kapasitesini, dağarcığını,
kültürünü genişletir. Gerçekten öyle mi? Yoksa bu bir ezber olabilir mi? Okuduğum kitap
Okuma Günleri’nde Proust’un okuma üzerine öne sürdüğü yararlar, zararlar ve bunların
sebepleri beni bu sorulara sevk etti.
Okuma hakkındaki genel görüş herhalde okurlara bilgi kazandırdığıdır. Bununla
birlikte bu bilginin ne tip bir bilgi olduğunu şimdiye dek pek sorgulamadım. Bir roman
okuduğumuzda gerçekten bilgi kazanır mıyız? Bir resme baktığımızda nesneleri sanatçının
gözünden mi görmüş oluruz? Hayır, dış etkenler bize tecrübe kazandıramaz. Sanatın amacı
sosyal dersler vermektir, ama bunu gerçekten başarması mümkün değildir, çünkü ressam ve
izleyici asla aynı gözlere sahip olmayacaktır. Proust’un sözleriyle sanatçı “bizi evren
karşısında meraksız bırakan çirkinlik ve anlamsızlık perdesini bizim için ancak kısmen
kaldırabilir”(Proust, s. 35). Ressam, denizde sallanan bir gemiyi tuvale yansıtır, ama
dalgaların gemiye çarptığındaki köpüklerin, geminin ayakta kalma mücadelesindeki güzelliği
görmeyi öğrenmek bize kalmıştır. Sevmeyi unutmuş bir adam aşk romanları okuduğunda
sevmeyi öğrenemez. Romanlar ona ancak sevginin ne tarafta olduğunu gösterir, uzaktan neye
benzediğini betimler. Bu betimlemenin etrafı buğuyla kaplıdır. Kişiyi buğunun içinde sevgi
olanaklarını seçebilecek kadar yakına getirir. Sanatın sınırı burasıdır, daha ileriye gelemez
sizinle. Sevme iradesi sadece ve sadece kişinin elindedir. Bu bağlamda güzel kitabı güzel
yapan özellik şöyle tanımlanmalıdır: “Daha önce farkına varılmamış bir olasılığı ortaya
koyabilmek”. Böylece, okur buğunun içinde yeni bir şeyler daha görebilir. Şahsen yazılarda
bazen söylenenlerin o kadar da açıkça söylenmesinde yarar görürüm. Konuların ucu açık
bırakılması hata olarak görülebilir, ama aslında bu durum okurların hayal gücüne alan bırakır.
Yazarın farkına varılmamış bir olasılığı ortaya koyması, ancak okuru düşünmeye itip, okurun
bu olasılıktan yola çıkarak başka farkına varılmamışları görmeye başlamasını sağlarsa sanat
eseri okurun dağarcığını genişletir ve fayda sağlar. Bu yüzden Jean-Jacques Rousseau’nun şu
söylediği yazarlara örnek olmalıdır: “Var olanı göz ardı et ve olmayanı açıkla.” Ne de olsa
eserin faydalı olması için koşul budur. Okumanın faydalarını Proust’un şu cümlesiyle
toparlamak uygun olacak: “Okuma bizim için, sihirli anahtarları bize kendi derinliklerimizde,
içlerine giremeyeceğimiz konutların kapısını açan bir kışkırtıcı olduğu sürece, hayatımızdaki
rolü de esenlik getiricidir.”(Proust, s. 39).
Peki böyle olmadığı zaman ne getirir? Kışkırtamadığı, harekete geçiremediği
insanlarda zararlı olabilir mi? Başta söylediğim gibi insanların aklına bu ihtimal gelmez bile,
çoğumuz okumanın faydadan başka bir şey sağlayabileceğini düşünemeyiz. Bu yargıya neden
ulaşılmıştır? Tam da bahsedeceğim sebepten: fazla okuyup, az düşünmüştür. Hepimiz
senelerce okula gideriz, ancak okul yıllarında gerçekten düşünmeyi öğrenenler sayıca pek
azdır, çünkü bilinir ki okul ezbercidir. Proust’un sanatın işlevini belirttiği geçen paragraftaki
tümcenin devamını aktarıyorum: “Tersine, okuma bizi zihnin şahsi yaşamına uyandırmak
yerine onun yerini almaya yöneldiği zaman ve hakikat artık bize düşüncemizin içsel gelişimi
ve kalbimizin gayreti yoluyla geliştirebileceğimiz bir ideal olarak değil başkaları tarafından
hazırlanan ... maddi bir şey olarak göründüğü zaman tehlikeli hâle gelir...”(s. 35). Bu tehlike
küçümsenecek tehlike değildir; çünkü bu tip okuma yararsız olduğu gibi ezber alışkanlığıoluşturarak kişinin zihnine kilit vurmaya başlar. Bir bataklık gibidir; battıkça kendini
kurtarması daha zorlaşacaktır. Ne yazık ki, bu hataya çokça düşülür çünkü bu hataya düşmek
için tembel olmak yeterlidir. Bu hatadan sıyrılmak içinse etkin şekilde düşünmek ve çaba sarf
etmek gerekir. Düşünerek, mutluluk aramak ve özgürlüğünü kazanmak yerine kitaplarda
yazanlara körü körüne inanların sayısı bu yüzden fazladır. Bu kötü alışkanlığın sonunda
kişinin zihnen çöküşü gelir. En sonunda bataklığın yaptığı gibi kişinin zihnini yutup onu
öldürecektir.
Yine de ezbere düşenlere karşı adil olmam lazım. Günümüzde bu hastalığa kendi suçu
olmadan yakalanan çok fazla insan var. Çünkü sanat zümresinde bile bu hataya düşenlerin
sayısı az değil. Daha kötüsü, bu gruptaki insanlar hastalığı etraflarına yayıyorlar. Bu
sanatçıların fark edemediği şey buğuyu en iyi ihtimalle kısmen aydınlatabilecekleri. İnsanlara
nereye bakmalarını göstereceklerine nasıl bakmaları gerektiğini söylüyorlar ve kendi
eserlerlerinin nüktelerini törpülüyorlar. Bunu müzikle örneklendirmek istiyorum. Örneğin
konusu Fazıl Say’ın İstanbul Senfonisi. İnternette Say’ın senfoninin kendinden uzun
incelemesi var. Benim için en belirgin hata dördüncü bölümde geliyor. Besteci bu bölümde
hangi enstrümanların kimleri ve bu enstrümanların kurduğu cümlelerin ne anlama geldiğini
tek tek anlatıyor. Müziğin neredeyse ölçü ölçü üstünden geçiyor. Ne büyük gaflet! Bunu
izledikten sonra dinleyicilerin başka şeyler hayal etmesi imkânsızlaşır. Hâlbuki senfoninin
amacı tam tersidir: Dinleyiciyi en fazla başlıklarla yönlendirip, anlatılanı ucu açık bırakmak.
Böylece, dinleyiciler birbirinden bağımsız şeyler hayal edecektir. Hatta aynı kişi senfoniyi
farklı zamanlarda, farklı ruh halleriyle dinlediğinde farklı şeyler hissedecektir. Senfoninin
farklı şeylerle bağdaştırılması anlamsızlığına değil, çok anlamlılığına işaret eder. Bu
Beethoven gibi türün en usta yazarlarının eserlerini ölümsüz yapan yegâne özelliktir. Keşke
Fazıl Say bu kusuru işleyen tek sanatçı olsa. Yönetmenlerin, yazarların, oyuncuların
televizyonlarda aynı hatayı işlediğini pek sık görür olduk; sonuçta bunun hata olduğu
düşünülmüyor.
Bu yazıyı şu dersle bitireceğim: Yaptığımız işin amacının farkında olup, sürekli
kendimizi sorgulayarak bu amaçtan sapmadığımızı doğrulamalıyız. Bu zihniyet bizi ezbere
düşmekten kurtarır ve yaptığımız işin yararsız ve yapmacık olmasını engeller.
Kaynakça
1. Proust, Marcel. Okuma Günleri. Çev. Murat Erşen. İstanbul: Aylak Adam Kültür
Sanat Yayıncılık, 2014. Baskı.",,,,
7525,Bengisu Çeşitcioğlu,,"Büyüdükçe kaybolmasını umduğum ama tersine yıllar geçtikçe içime daha da yerleşmiş
bir tarafım var. Beni bir yandan beslerken bir yandan tüketen bir taraf… O sanki yalnız
kalmamayı dilerken yalnız olmaya yemin etmiş; gözlerini kapatmış, kulaklarını söylediğim
her şeye tıkamış ve öylece oturmuş. Ben de artık bir şey söylemez olmuşum. Beraber aynı
bedende vakit öldürüyoruz yıllardır. İkimiz de sorgulamayı bırakmışız. Güya anı yaşıyoruz
ama ikimiz de birbirimizi ve yaptıklarımızı bir köşede birbirimize fark ettirmeden yıkmakla
meşgulüz.
Başlarda fark etmemiştim onu. Dedim ya, oldum olası sessizce halleder işini. Bir gün
varlığını fark ettim ardından sımsıkı kucakladım onu. Gerçi hiç sevmezmiş sarılmayı,
sonraları öğrendim. Yine de ne zaman istesem sessizce sarılır bana. Her zaman olduğu gibi
sessizce… Ben ne kadar mutluysam, o kadar mutsuzdur ve ben ne kadar mutsuzsam, o kadar
mutludur. Hayır, asla kötülüğümü istemez, bilirim. Benim için en doğrusunu yaptığını
düşünür. Kimi zaman haklıdır da. Beni hiç kimsenin büyütmediği kadar büyütmüş,
beslemediği kadar beslemiştir. Fakat en doğrusunu yaptığına inanma hatasına düşmüş bir
kere, kulakları yıllar geçtikçe işitmez olmuş sözlerimi ve isteklerimi. Artık yapsam nafile
döndüremem onu bu yoldan.
Eskiden onun, beni diğer herkesten farklı kıldığını düşünürdüm. O, herkesten sakladığım
gizli bir güçtü benim için. Bir adım öndeydim herkesten ve her şeyden. Keşke diğer insanlar
da bizim baktığımız yerden görebilselerdi dünyayı. İşler ne zaman bu hâle geldi tam olarak
bilemiyorum ama geçmişte bir yerde biz, biz olmaktan çıktık. Onun sessizce söylediği şeylere
kulak kesildikçe kaybolmaya başladım yavaşça. İsteklerini, düşüncelerini duymaya çalışırken
kalbimin sesini dinleyemez oldum. Sadece kalbimi değil, zamanla dünyayı da duyamaz
oldum. Duyamadıkça da onun bana söylediklerine daha da kulak verdim ve bir bir sufle
almaya başladım her şey için ondan. Yıllar içinde söylediği cümleler, upuzun oyunlara
dönüştüler ve ben de alıştım en sonunda, kendi hayatımı oynayan bir oyuncu olmaya. Çok
uzun bir süre sorgulamadım, böylesi kolayıma geldi belki de. Rol ne gerektirirse onu
söylemeye alıştım. Söylediklerimde samimi olduğuma öyle bir inandırdım ki herkesi, hatta en
çok da kendimi… İşte böyle tanıyamaz oldum aynadaki beni.
Sonraları baş edemez oldum içimdeki o tarafla. Usul usul konuşması başımı ağrıtmaya,
varlığı ruhumu daraltmaya başladı. Kulaklarımı tıkamaktan fayda göremeyince bir kitaba ilişti
gözüm. Eski bir dosta kavuşmanın heyecanıyla ısınıverdi tüm bedenim. Dediklerini zar zor
işitebildim. “Beni bilirsin, kimseyi yargılamak istemem. Herkes bildiği gibi yaşar. Fakat
insanın da bir sınırı olmalı.” (Ümit, 83). Hevesle elime aldığım dostum bile anlayamamıştı
halimden. Ben de ne yapayım, gürültüyü bastırmak için bağırmakta buldum çareyi. İçimdeki
o tarafın sesini kendi sesimle bastırarak devam ettim bir süre. Fakat bu sefer de dünyayı
duyamadım. İçimdeki bu gürültü, bitmek bilmez oldu. Kimse dinlemiyordu artık birbirini.
Eskiden bir oyun sergiliyorduk en azından, şimdi ise koşuşturma ve gürültü dolu sonugelmeyen bir sahne arasında sıkışıp kalmıştık. En çok diğeri, hislerim etkilenmişti bu
durumdan. O da ne yapacağını bilemiyordu benim gibi. Bir köşeye sinmişti öylece. Açığa
çıkmaya korkuyordu, olduğu yerden bir adım kıpırdayamıyordu bile.
Ne yapacağımızı bilemez hâlde o, duygularım ve ben oturmuştuk. Onca gürültünün
arasında kimse başka bir şey yapamıyordu. Dinlemek ya da kelimeleri seçebilmek gittikçe
zorlaşıyordu. İçeride ve dışarıda iletişim kurmak imkânsızdı. Bir an gürültüden
sıyrılabildiğimde eski dostumun tekrar yanı başımızda olduğunu gördüm. Bu sefer hepimiz
dikkat kesildik ona ve âdeta kaybolduk sayfalarında. Anlamlı bir kayboluştu bu seferki,
herkes bir şeyler bulacağını hissetmişti sanki. En sonunda dostumuzun ziyaretinin bitmesine
yakın bir an duraksadığımda fark ettim, her yer sessizliğe bürünmüştü. Dostumun da dediği
gibi “Bazen duyguların gücünü ifade etmekte kelimeler yetersiz kalıyor.” (Ümit, 102).
Okudukça herkes de benim gibi bu gürültünün anlamsızlığını fark etmiş ve bir noktada
susmuş olmalıydı. Dostumuz bu sefer elinden geleni yapmış olacak ki tekrar geleceğine söz
verip veda etmişti bize. Sessizlik uzun bir süre bozulmadı. Herkes kendi kendine
anlamlandırıyordu, tartıyordu bir şeyleri. Fakat artık kendi sesimi duymam gerekiyordu.
“Yıllarca beni kendinizden ibaret sandınız hepiniz. Ben de kimin sesini duyabildiysem onu
dinledim ve onun söylediklerini tekrarladım. Siz konuşmaya ben de dinlemeye o kadar alıştım
ki neden var olduğumuzu unuttuk.”. Gözleri parladı hepsinin, hak verdiler bana ve hepimiz
birbirimize söz verdik. Gürültü, karmaşa olmayacaktı artık, herkes saygı duyacaktı birbirine
ve en çok da bana. Her ne kadar bazılarımız sevmese de sessizce sarıldık ve o günden sonra
bir daha hiç bırakmadık birbirimizi.
Kaynakça
Ümit, Ahmet, Aşkımız Eski Bir Roman, İstanbul: Yapı Kredi Yayınları, 2020",,,,
322,Hayal ve Gerçek Arasında,,"öylesine takılıyordum. Sonra karşıma Vladimir Kush’un bu eseri geldi ve kafamdaki binbir düşünce bir
anda kaybolmuştu, sanki o tabloda ben çizilmiştim. Zaten tablonun amacı da belli ki insanı uzaklara
götürmek, onlara farklı deneyimler yaşatmak ve bir yolculuğun ne kadar rahatlatıcı olabileceğini
göstermekti. Ben de çıkmıştım sanki o yolculuğa ve doğanın beni kulağımdaki müziklerle beraber
kabul ettiğini bilircesine dalmıştım resmin içine. Müziğimin sesi yeterince açık olmasına rağmen
yanlardaki martı ve karşımdaki çarşaf gibi denizin o küçük dalgalarının sesini duyabiliyordum.
Düşüncelerimin yerini huzur almıştı ve ben boş boş yürüyordum. Yürürken de arkamdan esen rüzgar
beni hiç rahatsız etmiyordu. Tam bir uyum içerisindeydim ya da yalnızca uyum içerisindeymiş gibi mi
hissediyordum?
İnsanın zihnini meşgul edip öğrenmeyi azaltan ve hayattan aldığı zevki neredeyse sıfırlayan, sadece
günü geçirmek için yaşamamıza sebep olan o sıkıntılar; kısacası kafamızdakiler. Bu düşünceler bizim
için büyük bir ömür törpüsü. İnsanın hayatında bazı anlar vardır ki onlara bu duyguları unutturur ve
yaşadıklarını hissettirir. Ben Ankara’da doğup büyüdüğüm için denize pek açım. Bu yüzden ne zaman
deniz görsem hatta duysam etkileniyorum. Normalde olan duygularım taşıyor ve sanki bir seviye
atlamış, bir üste çıkmış gibi hissediyorum. Belki ben abartıyorum ama her insan için bu tarz anlar
vardır. Kimisi için köyüne gidip dostlarını gördüğü an, kimisi için de akşam işten döndüğünde
çocuklarının minicik bedenleriyle ona koşup “beni kucağına alsana” dediği andır. Fakat bu anları, gün
içerisinde sürekli olarak yaşayamayız. Zaten devamlı yaşasaydık bizim için bu kadar önemli olmazlardı.
İşte sanat eserlerine tam da bu yüzden ihtiyacımız var. Zaman zaman olağan yaşamımızı bir kenara
bırakmak aklımıza gelmiyor ve biz işle güçle cebelleşip gidiyoruz ve sanat eserleri bize bu zamanlarda
“kafayı boşaltacak” malzemeler sunuyor. Kısacası bize düşünmemeyi, yaşamayı hatırlatıyor.Ortada bir gerçek var ki kafamızdaki düşüncelerden kendimizi tamamen soyutlarsak kendi
benliğimizi kaybederiz; çünkü bizi biz yapan olgulardan birisi bana göre çektiğimiz sıkıntılar,
kafamızdaki düşünceler ve uğraştığımız problemlerdir. Resmin içinde gezerken kandırıldığımı
düşündüğüm nokta burası oldu. Çok farkında değildim fakat bu duygu yoğunluğu ve rahatlamadan
sonra geleceğim nokta yine aynıydı. Sanki yerde yürürken bir anda vahiy yoluyla uçmayı öğrenip
havada uçarken uçmayı unutup yere çakılmak gibi. Çok güzel bir rüya görürsünüz ya hani; istediğiniz
işe kavuşmuşsundur, hoşlanmaya başladığınız bir kişiyle saf bir aşk yaşamaya başlamışsınız, fakat
aniden gelen alarm sesiyle uyanırsınız. Başta fark etmezsiniz belki ama kalkıp yüzünüzü yıkamaya
gittiğinizde gördüğünüz rüya gelir aklınıza ve içinizi büyük bir acı kaplar. Ne de olsa insanların bir
yaşamı var ve gerçeklerden ne kadar uzaklaşırsa uzaklaşsın geri döneceği yer orasıdır.
Demem o ki her şey ayarınca yaşanmalı. Günlük hayatımızdan çokça kaçmaya çalışırsak bunu her
yapamadığımızda daha büyük çöküşler yaşarız ve en sonunda bir şey yapmak istemeyen, rüyalarında
yaşamak isteyen, depresyonda bireyler oluruz. Yaşadığımız dünya şu an şu saniyeler. Devamlı
kaçmaya çalışmak yerine onu daha iyi hale getirebilmek için çabalamalıyız. Dizginleri elimize almalıyız.
Aynı zamanda hayal kurmayı unutmayıp onlarla kendimizi motive etmeliyiz. Düşünmeyi ya da hayal
kurmayı unutmuş beyinler sağlıklı çalışmazlar, çalışmak istemezler. Yapmamız gereken ikisini de
abartmadan dozunda yapıp akıl sağlığı yerinde, motive bireyler olarak hayatımızı sürdürmemizdir. Bu
şekilde başka bir yaşam olmayacaktır, her imkanını kullanmalıyız.
Berkay Yebrem",,,,
2277,TURK 102-029 9 EKİM 2014,,"21201713
CEYLAN CEYHANER
MUTLULUK ÜZERİNE
Sabahın ilk ışıklarıyla başlar horozlar ötmeye ama bazı insan duyar bazısı duymaz. İnsanları
özellikle köy yerlerinde yaşayanları uyandırmak için ayarlanan çalar saat gibidir horozlar. Ü
üürüüüüüü sesini duymamak için sağır olmalıdır insan. Bazısı duymaz bu sesi çünkü artık sabah
olmasını istemiyordur. Güzel Türkiye’min belki de en güzel şehri Van’da horozla beraber kalkar
memleketimin güzel insanı. Kendi memleketim diye demiyorum ama ne güzel yerdir Van. Her şey
doğal, her şey el yapımıdır orada. Hele tandır yakıldı mı anne elinin değdiği hamurun tereyağıyla
buluşmasından çıkan koku hiçbir şeye değişilmez. İnsanı çok çalışkandır bir kere. Sabah tembellik edip
uyumak yerine kalkar tarlaya gider, koyunları otlatır, ataerkil toplumda evin direği olan erkek, baba,
ağabey. Erkek hep saygı görür, lafından çıkılmaz son sözü o söyler dediği her şey emir gibidir.
Bunu tüm içtenliğimle söyleyebilirim ki; sadece Van da değil Türkiye’nin doğusunda kalan aynı
zihniyetin görüldüğü her yerde belki de en büyük hatadır kız çocuğu olarak dünyaya gelmek. Bu bize
sunulan bir seçim değil tabii ki, aynı şekilde ailemize de. Ben yirmi yaşında, Vanlı bir kızım. Böyle
dedim çünkü yaşadığım yerdeki arkadaşlarım, onların kardeşleri, kardeşlerinin arkadaşları,
romanımızdaki Meryem benim kadar şanslı değiller. Yaşadıkları yerde kadının işi; evi temizlemek,
yemek yapmak, çoçuk bakmaktır. Yani bir makinedir kadın. Evet, evet tam olarak bir makine; çocuk
doğurma makinesi. En büyük görevleri belki de tüm yaşam amaçları da namus diye algılanan iğne
ucunu değdirmekle yırtılan zar parçasını dıştan gelebilecek zararlardan korumak, namusunu
kirletmemek. Namus kirlendi mi töre başlar. Silahlar konuşur. Evin en büyük erkeği kardeşinin belki
de kızının alnına silah dayayıp tetiği büyük bir gururla çeker ve namus temizlenir. Günümüz
Türkiye’sinin içinden de bıçak gibi geçen Mutluluk romanında Meryem tecavüze uğrar ve kirlenmişolur. Bence romandaki en temiz insan Meryem’dir. Meryem’in babası, kızını dinlemeyip aslında kendi
ayıplarını örtmek ve çözüm bulamadığı olaylara getirdiği bakış açısından dolayı kirli. Halk arasındaki
tabiriyle töreye boyun eğdiği için kirli. Meryem’in amcası, anlık zevki için kardeşinin öksüz kalan kızı
Meryem’e tecavüz edip bunu töreyle kapatmaya çalıştığı için kirli. Cemal Abi, Meryem’e duyduğu
sevgiyi tecavüze uğradığı için gölgelemeye çalıştığı, Meryem’i aslında hiç dinlemediği ve onu
babasının emriyle öldürmeyi kafasına koyduğu için kirli.
Meryem gibi daha birçok kızımız işlemediği bir suç yüzünden zan altında bırakılıp ölüme terk
ediliyor aileleri tarafından. Suç demek de çok yanlış bir şey bence. Yani ben hava almak için deniz
kenarına gidiyorum ve orada tanımadığım bir insan belki de romanımızdaki gibi tanıdığım amcam
bana tecavüz ettiğinde suçlu ben mi oluyorum? Yoksa masum bir kızı sadece cinsel bir obje gibi
algılayıp anlık zevkine mukayyet olamayan erkek mi? Tecavüz anlamından da anlaşılacağı gibi zorla
istenmeden yapılan bir eylemdir. Töre buna sadece “Ne işin vardı senin orada o saatte? “ der ve sen
töreye kurban olarak gidersin.
Hâlbuki kadınlarımız makineden çok daha fazlasıdır. Hepsi bir çiçektir ve her biri başka güzel
kokar. Onlarda tıpkı kendileri gibi çiçekler dünyaya getirerek gelecek nesillerimizin temelini
oluştururlar. Bu olaylar sadece Doğu bölgesinde olur diyerek duyarsız kalmak bir töre cinayetinin
daha işlenmesi demektir. Sadece benim, Ayşe’nin, Fatma’nın ya da Meryem’in düzeltebileceği bir şey
değil bu ama adım atmak, insanların görüşlerini değiştirmeye çalışmak sessiz kalmaktan daha
faydalıdır.",,,,
3323,Cemre Aras,,"Gerçek ve kurgu arasında ufacık bir çizgi var hayatımızda ufacık bir fark. Gerçek ve hayal birbirinden
tamamen farklı görünse de aslında ne kadar da iç içe. İz bırakan sanat eserleri, çığır açan edebi ürünler
aslında hayata farklı bir pencereden bakma yetisine sahip bir çift gözün başarısı. Gerçeği kurgu ile
yoğurabilme becerisi sanatçıya kimliğini kazandıran öge. Philip Roth ’un Hayalet Yazar adlı romanı genç
bir yazarın rol modeli olarak benimsediği yaşlı bir yazarın evinde yaşadıklarını kendi hayal gücü ve
yorumu ile birleştirerek okuyucuya aktarıyor. Gerçeğe kendi dokunuşunu katan Nathan Zuckerman
hayatın içindeki sıradan, nesnel bir olaydan sübjektif bir kurgu yaratır.
Hayat hepimiz için aynı. Hayatı herkes için farklı kılan hayatı nasıl yorumladığı, kendi öyküsünün anlatıcısı
olarak nasıl bir yorum getirdiği kurguya. Gerçekler, iyi bir kurgu ile bükülebilme yetisine sahip insan
beyninde. Hayal, hiç olmadığı kadar gerçekçi kılınabilir daha değişik bir yorumla.
İnsanın üreten, hayranlık uyandıran yaratıcı yanını da, başkalarının zihnini yalanlarla kandıran, manipüle
eden kurnaz yanını da gerçeği kendine göre kurgulayabilme yeteneği oluşturuyor. Roth’un öyküsündeki
genç yazar, ressamlar, hatta mucitler bile; hayal etmekten korkmayan, hayatın soyut taraflarını da
yakalayabilen insanlar gerçek ile hayal arasındaki farkı bilen, yöneten kişiler. Kişi ancak eserine kendi
dokunuşunu kattığında eşsizlik ve kalıcılık yakalayabilir bunu oluşturan en önemli unsurda kendi gerçeklik
algısı. Pablo Picasaso ve Salvador Dali’nin modern sanat için bu kadar önem teşkil etmesinin sebebi de
resme hayatla iç içe ancak soyut bir algı getirmeleri. Pek çok insan için hayal âlemi belirsizlik veya
anlamsızlık ifade etse de gerçek sanatçı, soyutu kurgulayabilen ona temkinli yaklaşmayanlardan oluşuyor.
Bu kişiler güvenilir anlatıcılar gerçeği diğer insanlara çarpıtarak değil, farklı bir yorum getirerek anlatan
özneler. Eserleri veya hikâyeleri ne olursa olsun bazen abartıya, benzetmeye başvursalar dahi gerçek
öyküyü ana hatları ile aynı bırakan kurguculardandır onlar.
Tabii bir de gerçek ve hayal arasındaki farkı anlayamayan, gerçeği tamamen göz ardı ederek kurguyu
kendi hayal unsurlarında göre yazan güvenilmez anlatıcılar da yok değil. Yeni bir öykü yazarak
karşısındakini kandıranlar da mevcut. Tıpkı Joseph Conrad’ın Karanlığın Yüreği adlı eserindeki ünlü
Marlow karakteri gibi. Marlow, güvenilmez bir anlatıcıydı, yalanlarını ve suçlarını örtbas etmek için kendi
bakış açısıyla olayları anlatmıştı ve onun bu kurgusu yaratıcı değil belirsiz ve tehlikeliydi. Hayatımızda
bazen, kendi yarattığı gerçeği hiçbir şekilde yansıtmayan öykülerle insanların kafasını karıştıran, onları
manipüle eden kimseler de oluyor. Kendi hayal ürünü ideolojisini anlatıp, bu öyküye insanları inandırıp
peşinden kitleleri sürükleyen Hitler gibi… Bu anlatıcılardan ötürü insanlarda artık soyut unsurlara,
kurgulara şüpheyle yaklaşıyor. Sanki hayal etmek, olaylara kendi yorumunu katmak suçmuş gibi.
Sanatçıyı var eden onun hayal dünyası peki ya bizleri? Biz sıradan insanlarda hayallerimizle varız.
Farkında olmasak da biz de kurguluyoruz kendi hayatımızı. Geleceğimize dair hayallerimizle, geçmişteki
anılarımızla kendi filmimizi yaratıyoruz uzun metrajlı bazen ise öykümüzü yazıyoruz bir anlık kesitlerden.
Sanatçı ile bizi ayıran fark ise onun her anı gözlemleyip, oluşturacağı kurgu için hayattan parçalar seçen
bir algısının olması. Tabii, kendisi hayal ve realite arasındaki farkı çok iyi özümsediği için hayatta da neyin
gerçek neyin yalan olduğunu anlayabiliyor. Bence her insan, hayatı kendine göre yorumlamalı zaman
zaman. Gerçeği bükerek, çarpıtarak değil soyut ögelerle de bezeyerek öznel bir dokunuş katmalı en
büyük eserine: Hayatına.Roth, Philip. Hayalet Yazar. İstanbul: Yapı Kredi Yayınları, 2015.Kitap",,,,
1836,Meltem Şen,,"Bazı zamanlar, yapmakta olduğumuz eylem ile düşünce balonumuzun
içindekiler birbiriyle uyuşmaz. Düşünce balonumuzun içindekine de ellerimiz şekil
veremez zaten. Eylemlerimizi ellerimizle gerçekleştiriyoruz diye düşünce balonumuzun
şeklini de onlar verecek değil ya. Mesela, acı bir şey yediğimde hem çiğner hem de
gülerim ben bazen. Aklıma çiğ köfte yemek için arkadaşlarımla günaşırı buluşup her
zamanki yerden, her zamanki porsiyondan sipariş edişimiz gelir. Evet, buna gülerim;
gülümserim aslında. Mutlu anılara gülümsenmez de ne yapılır? Aslında o porsiyonları
sipariş etmezdik çoğunlukla. Mustafa amca, ‘’Dersler nasıl gidiyor kızlar?’’ derken
başlardı bizim her zamanki ayrıcalıklı porsiyonumuzu hazırlamaya. Şimdinin eventleri(!)
o zamanın çiğ köfteci buluşmalarıydı bizim için. Aslında o zamanlarda da güzel bir
eventimiz (!) olmuştu. Dünyanın en hassas, en duygusal, en mükemmel öğretmeni
Yadigar Ünver’in şiir söyleşisi olmuştu. -O akşamı da çiğ köfte yiyerek bitirmiştik gerçi,
kutlama gibi kutlama.- Şiir söyleşisinde, bizzat kaleme aldığı Aşk Kalem(e) Düştü
kitabından bazı şiirler okudu. Öyle duygu yüklü okudu ki, hep öyle okurdu zaten. O
kitabı ne zaman okusam her defasında o günü ve liseyi hatırlarım, lise zamanlarını…
Fark etmeden zaman çizelgemdeki lise periyoduma en güzel anılarımı sığdırmışım ozamanlar. Zaman zaman elimin gittiği bu şiir kitabı yine bana bir şeyler fısıldadı:
‘’arkanda birkaç en’in kalmış.’’
İnsan mutluyken mutlu olduğunu fark edemiyor çoğu zaman. Ne zaman dönüp
geçmişe baksa mutluluklar gözüne daha büyük, hüzünler gözüne daha küçük
görünüyor. Mutluluklar o anlarda bilinçli olarak yaşanmadığı için büyüyor sonrasında
belki de insanın gözünde. Hüzünler ise sonuna kadar yaşanmış olduğu için geçip gitmiş
olan geçmişe bakıldığında göze küçük görünüyor. Benim arkamda, lise sıralarımda, o
kadar çok en’im kalmış ki…
Sanat için sanat şiirlerini severim ben. Aynı şiiri tekrar ve tekrar okumayı çok
severdim çünkü o zamanlar. Okuduğum zamanlarda her seferinde farklı vurgular
yakalamaya çalışırken bir anda duraksayıp ‘’Ah! Şimdi de buradan başka bir anlam çıktı,
bu adam sadece bu mısra için acaba kaç yılını verdi?’’ diye düşüne düşüne her şiirden
89 farklı anlam çıkarmayı severdim çünkü. Neden mi bu kadar çok okurdum? Her şiirin
her mısrasını Yadigar hocamın vurgu ve tonlamalarıyla, içten içten, bir anda yükselip bir
anda alçalan sesimle okumak için çabalardım. Şimdilerde, okurken eski gökyüzüm
beliriyor tam kafamın üstünde. Lisedeyken derslerde çoğunlukla kaldırmaya çekindiğim
elimi şimdi söz almak istercesine yukarı kaldırsam o beliren gökyüzümün içine
girebilecekmişim gibi. Hep hayalini kurduğum o lacivert, yıldız yıldız gökyüzü… O
gökyüzüm, şimdi bir şiir kitabının iki karton kapağının arasında.
Meğer yerlere göklere sığdıramayacağımızı sandığımız günler, aylar, yıllar ne
çabuk geçip gidiyormuş. Geçip gitmekten öte, iki karton kapağın arasına
sığabiliyormuş! Anılarım gözümün önünden geçiyor bazen. Gözümün önünden
geçmesine sebep olan şeyler ise o anıların içinden kopup geldiği birkaç fotoğraf. Belki
de birilerinin sesini duymak… Sabahın akşama zor kavuştuğu günler şimdi
çocukluğumuz olmuş (Sanki bundan 4 yıl sonra da bugünlerim için tamamen aynı tabiri
kullanmayacakmışım gibi). Bugünlerde sabahlar akşamlara kavuşmakta zorlanmıyor,
biz bu kavuşmalara yetişmekte zorlanıyoruz. Güneşin ne zaman doğduğu, dolunayın ne
zaman tam çatımızın üstüne konduğunu anlamakta güçlük çekiyoruz. Zaman hep bir
karmaşaydı hâlâ da içinden çıkamıyoruz, çıkabilene aşk olsun! Fakat dolunaylar güzel,
lacivert gökyüzümde yıldızlar daha güzel, şiirler ise iki karton kapağın arasına sıkışmış,
arkamda kalmış en’lerimden koskocaman bir dünya.
‘’Yaşamın en tatlı parçaları, başındaki ümit
ve sonundaki hatıradır.’’
Cenap Şahabettin
KAYNAKÇA
Ünver, Yadigar. Aşk Kalem(e) Düştü. Baskı 1, Altın Nokta Yayınları, 2012.",,,,
4387,SIRA DIŞI HAYATLARIN HAYATIMIZA KATABİLECEKLERİ DEĞERLER,,"Değerler vardır sonradan kazanılır, değerler vardır hasletlerdir; insanın yaradılışından gelen
özellikleridir.
Bu hasletlerin, karakter sahibi insanlarda bir heykel gibi, bir sanat eseri gibi somutlaştığınma
şahit olabiliriz bazen…
Öyle ki artık o mümeyyiz bir vasıf olarak kişiyi açıklayan cevherdir, eseri anlamımızı
sağlayan üslup ve temadır.
Eser ve hayat kimi yüksek karakterli insanlarda bir bütünün ayrılmaz parçalarıdır.
Her zaman öyle olmaz ama, kâh eser baskın çıkar, kâh hayat…
Bazı hayatlar vardır eser gibi… Bazı eserler vardır hayat kurtarır…
Bazı adamlar vardır, eseri kendinden büyük. Kimi hayatlarsa hiçbir esere sığmaz.
Okuruz bir kitap ve hayatımız değişir…
İnsan okumuşluğumuz ya… insanı okuyabilsek kim bilir neler değişir?...
Tarih boyunca insanlık ne hayatlar kurmuş ve yıkmış…
Öyle hayatlar yaşanmış ki, insanlığa yön vermiş…
O yüzden “bir insanı öldüren bütün insanlığı öldürmüş; bir insanı dirilten, bütün insanlığı
diriltmiş gibidir”…
Bir Eyüp Sultan, bir Ulubatlı Hasan, bir Seyit Onbaşı, bir Zihni Derin olmasaydı….
Zihni Derin olmasaydı çay Türkiye’ye ne zaman gelirdi? Bir Halil Paşa olmasaydı patatesle
ne zaman tanışırdık acaba?
Onlar bazen soğukkanlı, münzevi, çekingen… Onlar bazen veli, bazen deli… Hayata ve
insana dair birer numune…
Tarihten, dünyadan yani hayattan birer kesit…
…
Her sıraya kuyruk olanlardan kahramanlık bekleyebilir misiniz?Hepimizi sıraya sokmaya çalışıyorlar.
Sıraya girip nefsinizi mutmain bir nefis addederek huzuru paylaşabilir misiniz?
Vicdanınız, sizi siz yapan hasletlerden herhangi birine müracaat etmeyişiniz karşısında hiç mi
sızlamıyor?
Sadakat, merhamet, fedakârlık, vefakârlık, hürmet, aşk, mesuliyet, hakikat kavramlarından
tamamen vareste olarak size çizilmiş bir tekdüze hayatı yaşayarak kendiniz olabileceğinizi
düşünüyor musunuz?
Bu kavramlar olmadan nasıl var olabileceksiniz?
…
Hiç olmazsa yanınızda yörenizde tekdüze olmaktan ve sıraya girmekten kurtularak sıra dışı
bir hayat ortaya koyanların hayatlarını bir eser gibi okumaya çalışmalıyız.
Eseri ve hayatı birbiriyle çelişen insanlara yalakalık kuyruğundan çıkarak sıra dışı hayatları
hiç olmazsa takdir etmemiz hakikatin ve Hakkın öğütlediği en pasif direnç noktamızın kavi
kalması için olmazsa olmaz alt düzey refleksidir.
İmanın en alt derecesi yani…
Âkif’in dediği gibi…
“Dövemezsin ki…
Hiç olmazsa yanımdan kovarım…”
Bari kovamıyorsak “buğz etme” tekniğine de mi başvuramıyoruz?
İmanın en alt derecesine…
Yoksa onu da mı kaybettik?
“Zulmü alkışlayamam, zalimi asla sevemem;
Gelenin keyfi için geçmişe kalkıp sövemem.
Biri ecdadıma saldırdımı, hatta boğarım! ...
-Boğamazsın ki!
-Hiç olmazsa yanımdan kovarım.
Üçbuçuk soysuzun ardından zağarlık yapamam;
Hele hak namına haksızlığa ölsem tapamam.
Doğduğumdan beridir, aşığım istiklale;Bana hiç tasmalık etmiş değil altın lale!
Yumuşak başlı isem, kim dedi uysal koyunum?
Kesilir belki, fakat çekmeye gelmez boyunum!
Kanayan bir yara gördüm mü yanar ta ciğerim,
Onu dindirmek için kamçı yerim, çifte yerim!
Adam aldırmada geç git! , diyemem aldırırım.
Çiğnerim, çiğnenirim, hakkı tutar kaldırırım!”
…
Değerler skalası bakımından “Asım’ın Nesli” rol modelini emanet bırakan İstiklal Marşı
yazarımız işte hayat ile eserini önümüze somut bir sanat eseri, adeta bir heykel gibi koyuyor.
Bunu yaparken de kebdi eseri ve kendi hayatı üzerinde hiçbir dpekülasyona yer vermeyecek
biçimde sıradışı bir hayat olma işlevi gerçekleştiriyor.
Bizim mesela bu sıradışı hayatları anarken eksikleriyle hayatımızın ne kadar
sıradanlaşacağından haberimiz oluyor mu?
Düşünebiliyor musunuz, çay içiyoruz her sabah, ya da her akşam; ama Zihni Derin’den
haberdar değiliz. Ya da İstiklal Marşı okuyoruz stadyumlarda ama Akif’in sahip olduğu
vasıflara yabancıyız. Ya da ne bileyim, kızartılmış patatesleri yahut kumpiri midemize
gönderirken Halil Rifat Paşa’nın onu Türk çiftçisine benimsetmek için ne çabalar harcadığını
umursamıyoruz bile…
Sıradışı hayatların hayatımıza katabilecekleri değerleri, minicik yad edişlerle ne kadar da
değerli bir hazine gibi dağarcığımıza koyabileceğimizi düşününce şairin:
“Ol mâhiler ki deryâ içredirler, deryâyı bilmezler”
Sözünün anlamını daha derinden idrak edebiliyoruz.",,,,
1154,ELİF DOĞAN,,"JÜRİ BU İŞE NE DER?
Hayatınızda hiç sizi ""siz"" yapan şeylere sahip olduğunuz için pişmanlık duydunuz mu?
Cinsiyetiniz, boyunuz, kilonuz, zeka seviyeniz veya aileniz hakkında ""keşke böyle olsaydı"" ya
da ""keşke böyle olmasaydı"" dediğiniz oldu mu hiç? Eğer cevabınız ""evet"" ise üzülmeyin
yalnız değilsiniz. Dünya nüfusunun neredeyse tamamı aynı bulaşıcı hastalıktan muzdarip.
Hangi hastalık mı bu? Hemen söyleyeyim dostlarım: Jüri bu işe ne der hastalığı. Dünyanın
havasından mıdır suyundan mıdır bilmem ama insanın gözlerini açıp ilk nefesini almasından
itibaren bu virüse yakalanma ihtimali her geçen gün biraz daha artıyor. Etrafımızdaki çoğu
insan jüri üyesi olmaya çok meraklı. Bizi bir yarışmacı gibi değerlendirip göz hapsine
almaktan, acımasızca eleştirmekten sadistçe bir zevk duyuyorlar. Neden ismini bile
hatırlamayacağımız insanların hayatımızda geçmek bilmeyen bir hastalık gibi yapışmalarına
izin veriyoruz?Anlayamıyorum. Neden karakterimizin oluşum sürecini onların hastalıklı
zihinlerine emanet ediyoruz? Her ne kadar kişilik özelliklerimiz bizi bu gibi tutumlara ve
insanlara karşı korumada etkin bir rol üstlense de içine doğduğumuz toplumsal düzen bu
savaşta kazananı belirleyen temel faktör. Bu yazımda sizlere herkese ve her şeye rağmen
hayallerinden vazgeçmeyen bir baba ve kızlarının yaşanmış öyküsünü konu alan Dangal adlı
filmle ilgili duygularımı ve düşüncelerimi aktarmaya çalışacağım.
Kız ya da erkek birçoğumuz Ayşe Teyzelerin, Ahmet amcaların zehirli oklarının
hedefindeyiz. Her an tetikte olmalı ve onların beğenisini kazanmaya çalışmalıyız. Çoğu
zaman zevklerimizin, ilgi ve yeteneklerimizin kendimiz dahil kimsenin nazarında bir değeri
yok. Meslek seçiminde, eş seçiminde hatta arkadaş seçiminde bile kararlarımız hayatımızdaki
jüri üyelerinin onayına sunuluyor, uygun görülmezse şiddetle reddediliyor. Peki neden diye
hiç soruyor muyuz kendimize? Yaşadığım ve yaşayacağım hayatın ne kadarı bana ait diye
sorguluyor muyuz? Maalesef hayır. Çoğumuz bizi gerçekten yaşamayı istediğimiz hayata
1ulaştıracak olan karmaşık sorgulama sürecinden geçmek istemiyoruz ve basitçe bize
dayatılanlara boyun eğiyoruz. Neden mi? Çünkü eğer toplumun sizden talep ettiğini
yapmazsanız onun bir parçası olamazsınız. Toplumun bir parçası olup görünmez prangalar
taşımak mı yoksa ideallerimiz uğruna yalnız kurt olmak mı daha iyi bilmem ama Dangal
filmindeki Mahavir karakterinin bu konuda acı bir tecrübesi olduğu kesin.
Mahavir geleceği parlak bir ulusal şampiyonken ailesinin baskısı ve finansal kaygılar
nedeniyle ülkesine uluslararası bir karşılaşmada altın madalya getirme hayalinden vazgeçmiş
geleneksel bir karakter. Zaman geçtikten ve bir aile kurduktan sonra bile bu arzusunu
bastıramayan Mahavir'in bu hayalini hep bir erkek evlat sayesinde hayata geçirebileceğini
düşünmesi başlangıçta beni biraz hayal kırıklığına uğratmadı değil. Bir spor dalını, bir
mesleği ya da en basitinden gündelik bir işi kız ya da erkek işi diye gruplandırmak sizce de
çok saçma değil mi? Sadece kadınlar ütü yapar, sadece erkekler güreşçi olabilir desem ilk
başta birçoğunuzun zihni kırmızı alarm vermeyecek. Sonrasında belki karşı çıkacaksınız belki
umurunuzda dahi olmayacak. İşte bu içine doğduğumuz toplumun sorgulama yetimizi
köreltmesi hatta belki yok etmesinin bir sonucu. Bu gibi durumlar Türkiye ve Hindistan gibi
ataerkil toplumlarda daha çok görülüyor maalesef.
Daha sonra Mahavir'in bir değil iki kızında birden fark ettiği potansiyelden güç alarak
işe koyulması, herkesi hatta kendi eşini bile karşısına alması gururumu nasıl okşadı
anlatamam. Herkesin alay etmesine, aşağılamasına aldırmadan kızları Geetta ve Babitta'ya
güvenip onları tam bir sporcu disipliniyle yetiştirmesi içindeki tutkudan mı yoksa kızlarına
olan inancından mı bilmem ama bu iki kardeş sayılı şanslı insanlardan.
2Hadi biraz da feminist damarımızı kabartalım. Filmde özellikle Geetta'nın spor
akademisine gidip ilk defa babasından başka bir koçla çalışmaya başladığında üst üste
başarısızlıklar yaşaması ve kendine inancını yitirmeye başlaması filmde alışık olduğum ama
kabullenemediğim bir inanışı hatırlattı bana. Kadınlar arkasında bir erkek olmadan hiçbir şey
başaramaz mı yani? Geetta'nın başarısı sadece babasının onu desteklemesiyle mi mümkün?
Her ne kadar bu düşünce filmde Geetta'nın yanlış arkadaşlıklar kurması ve eski disiplinine
bağlı kalmamasıyla gerekçelendirilse de temeldeki bu nasırlaşmış düşünce kim bilir kaç kişiyi
büyük başarılardan alıkoydu.
Son olarak filmin son sahnesinde yönetmen sanki benim sesimi duymuş, aklımı
okumuş gibi hissettim. Geetta'nın vasıfsız koçunun baba Mahavir'i bir odaya kilitletmesi ve
Getta'nın son mücadeleyi babasının taktikleri olmadan tek başına kazanması yukarda
bahsettiğim nasırlaşmış düşünceye karşı kazanılan bir zaferdi benim için.
3Beğendiğim ve eleştirdiğim tüm yönleriyle bu film izlerken hiç sıkılmadığım, bolca
güldüğüm ve kendi kültürel değerlerimizden bir çok yansımayla aydınlandığım şimdiye
kadarki en iyi Bollywood filmi diyebilirim. Bir noktadan sonra kırılma yaşayan Geetta
karakteri kendini zehirleyen insanlar yerine ona her daim destek olan ailesinin
motivasyonuyla ülkesinde neredeyse herkesin imkansız gözüyle baktığı bir başarıya imza attı.
Katıldığı yarışmada onu değerlendiren jüri üyeleri ve hakemler vardı ama hiçbiri gerçek
hayattaki kadar acımasız değildi. Bazen kendime soruyorum acaba ben de böylesine ulusal bir
başarıya imza atabilir miydim diye? Sporda, müzikte, bilimde veya hayatın herhangi bir
alanında.Geç değil biliyorum ama artık alkışları da sevmiyorum. Hayat denen tiyatro
oyununda görünmez bir oyuncu olmaya, alkışlardan uzak ama adına yakışan bir insan olmaya
karar verdim. Elif gibi hür, Elif gibi ilk ve tek...
4KAYNAKÇA
Aamir Khan, Kiran Rao, Siddharth Roy Kapur, Amrita Pandey (Yapımcılar), Nitesh
Tiwari ( Senarist ve yönetmen). (2016). Dangal [Film]. Hindistan: Aamir Khan Productions.
""Dagal"".kitaplarvekediler.ty.yy.Web.12 Şubat 2019.
""Dagal"".bollywoodhungama.ty.yy.Web.12 Şubat 2019.
""Dagal"".sinematopya. ty.yy.Web.12 Şubat 2019.
5",,,,
6512,Kaçınılmaz Son: Büyümek,,"yaşayıp gitmekteyim işte”
(Canıgüz, 2013)
Bana göre dünyaya gelmeden önce bedenimizle ruhumuzun nasıl olacağına dair en
ufak bir fikrimiz bile yoktu. Kendimize kocaman bir sürprizdik yani. Doğduğumuz yılları da
hatırladığımızı sanmıyorum. O yıllara dair fotoğraflardan kendimizi görüp kendimizi sevmek
istiyoruz, bu kadar. Bu denli bilinçsiz yaşadığımız için bebek halimizi hep çok saf ve temiz
olarak görmüşümdür. İleride birçok kişinin kanıyla lekelenecek de olsa elleri bir süreliğine o
da masumiyeti tatmıştır yani. İşte bu yüzden insanlara kusursuz diyeceksek eğer, bebek halleri
için kullanabiliriz o sıfatı. Fakat sonra hayatın çamurlu yollarında yürürken ister istemez
kirlenir beyaz elbisesi. Yürüdükçe büyür ve büyüdükçe hayat denen yolda yürümeye devam
eder. Yolunda ilerlerken de masumiyetini vergi olarak verir hayata ayak uydurmak adına.
Yani insan çocukken çıktığı yolda istese de istemese de büyür. Hayat onu gayet güzel
büyütür.
Masumiyetiyle dünyaya gelen bebekler yanlış yapmayı ellerini tutanlardan öğrenir
elbette. Bir aileye sahip olacak kadar şanslı doğmuşsa ellerini tutan anne ve babasından görür
mesela çocuk kini ve nefreti. İlk o zaman ayağına çamur sıçrar. İşte bu kirlenme durumunun
sonu yoktur. Yarın bir gün annesi babası çocuğun elini bıraksa bir başkası tutan elleri. Bir
başka onu daha önce yürümediği çamurlu bir yola sokar. Yani masumiyet içindeki suç
potansiyelini keşfettiğimiz bir yolculuk desek hayat için yanlış olmaz sanırım. Her insan hata
yapar bu yüzden. Belki isteyerek belki de istemeden… Bir şekilde hata hanesine çentikleri
atmaya başlar yolunda yürürken.Geçen hafta sınavlarımı geride bırakmış olmanın heyecanıyla soluğu bir kitabevinde
aldım. Onca kitap arasından da Cehennem Çiçeği adlı romanına uzandı elim. Romanı aldığım
gibi bir çırpıda okuyup bitirdim. Alper Canıgöz’ün kaleme aldığı romanda, birçok toplum
eleştirisi yapılmış. Canıgöz, hayatın çamurlu yollarına sokmuş yani okuyucularını. Serseri
olmakla nitelendirilebilecek bir avuç insana yer vermiş mesela. Hayat denen yolda kimi
zaman çocuğunun elini tutmaktan bile aciz olan ilgisiz ailelere. Cinayetlere, ölümlere, alkol
problemine, kavgalara… Ana karakter beş yaşında bir çocuk. Yazar yarattığı karakter
sayesinde çocuk karakterlerin yetişkinlerin yaptığı yanlışları eleştiriyor olmasını eleştiriyor.
“Şişenin kapağını çevirip ucuz votkayı kafama dikeledim. Ağzım cayır cayır yandı ama çivi
çiviyi söker deyip bir yudum daha aldım.” (Canıgüz, 2013)
Beş yaşındaki bir karakterin bir şişe dolusu votkayı boğazına dikmesi benim boğazımı
yakıyor aslında kitabı okurken. Ufacık yaştaki çocukların kardeşlerini öldürdüğü bir dünyayı
düşünmek ağır geliyor çünkü bana. Sanki yaş ilerledikçe öldürmek daha normal bir şeymiş
gibi… Sahi ne zaman alıştık insanların birbirini öldürmelerine? Yok yere hem de. İnsan
diyorum fakat çocuklara gitmesin aklınız. Çocuklar yolun başında olanlar daha. Yürünecek
çok yol var onlar için. Benim demek istediğim yetişkinler. Hayat denen yolu yürümeye
başladığımızda alıştırdılar sanırım beni bu ölüm hikâyelerine. Elinde silahla bıçakla dolanan
yetişkinler çok normal bu yüzden.
Düşüncelerim birbirini kovalarken birden bire Alper Cangöz’ün bu romanı
kanıksadığımız gerçekleri sorgulamamız için yazdığını düşünüyorum. Sadece masumiyeti
yakıştırabildiğimiz çocuklarımızın elleri silah tutmaya başlamış çünkü. Sayıları artacak mı
korkusuyla sayfaları çevirmene sebep oluyor çünkü Canıgüz’ün cümleleri. Kitap da sadece
bilinenleri sorgulama amacı da güdülmemiş. Yürüdüğümüz yolda kirlenmenin kaçınılmaz
olduğunu bir kez daha vurgulamış. Bu nedenle bu romanıyla herkesin biraz yavaşlaması
gerektiğine vurgu yapmak istemiş bence Canıgüz. Sonuç olarak çamurlu yolu yürümektenyorulanlara çok güzel bir mola olmuş Cehennem Çiçeği. Bu sebepten ötürü yürümekten
yorulan herkese iyi okumalar diliyorum.
Kaynakça
(2013). A. Canıgüz içinde, Cehennem Çiçeği. April Yayıncılık.",,,,
7816,BİR GENÇ KIZIN YARIM KALMIŞ HİKÂYESİ… / ARZU SÜLÜKÇÜ,,"bulundurduğumuzda savaşları, ayrımcılıkları ya da din için yapılan kavgaları görebiliriz.
Yakın zamanda şahit olduğumuz, bütün dünyanın bildiği Yahudi Soykırımı insanlık tarihinin
yüz karalarından biri olarak değerlendirilir. Adolf Hitler bu olayın baş sorumlusu olarak
kayıtlara geçmiştir. Almanları saf bir ırk haline getirmek için Yahudileri sürgün etmek,
çoğunu Nazi kamplarına yollamak gibi insan haklarının hiç bir maddesiyle uyuşmayacak
uygulamalarda bulunmuştur. İşte tam bu dönemde bize ışık tutan bir kaynak vardır.
Yaşananları bir çocuğun gözünden tüm çıplaklığıyla anlatan Anne Frank'ın Hatıra Defteri...
Anne Frank Yahudi Soykırımdan ailesiyle birlikte kaçmış ve Hollanda’ya yerleşmiştir.
Yaklaşık 2 yıl boyunca küçük bir bölmede ailesiyle birlikte saklanmış ve bu dönemde
yaşadıklarını günlüğüne aktarmıştır. Fakat bu kaçışları sadece 16. yaşına kadar sürmüştür.
Alman gizli örgütü tarafından saklandıkları bölme basılmış ve Anne Frank götürüldüğü Nazi
kampında ölmüştür.
Her kitap aslında bir insan benim gözümde. Sayfaların içinde yaşanmışlıklar, pişmanlıklar en
çok da keşke dediklerimiz saklıdır. Anne Frank’in kitabında da yaşanmışlıklardan çok
yaşanmamışlıklara tanık oluyoruz. Aslında, beni etkileyen de bu yarım kalmışlıktı. Benden 5
yaş küçük, çaresiz bir kızın yerine kendimi koyarak, sonu hiç yazılamamış kitabını
tamamlamak istedim.Bir koku geliyor burnuma, çürümüş yiyecek gibi ya da hayır yanık kokuyor.
Gözlerimi açmak istiyorum ama neredeyim onu bile bilmiyorum. Bu sesler de ne böyle.
Annemle Margaret yine kahvaltı konusunda kavga ediyorlar sanırım. Annemin sesi neden
böyle yoksa ağlıyor mu? Hayır, bu annemin sesi değil kim peki. Anne Frank gözlerini
açmalısın, açmak zorundasın. Gözlerimi araladıkça gördüğüm şeyler yüzünden nefes
alamamaya başladım. Soluklarım hızlandı kaçmak istedim. Her yer de insanlar var çoğu
ölmüş gibi. Kaçmak istiyorum ama bu telleri aşmam imkânsız. Yavaş yavaş zihnimdeki
bulanıklık gidiyordu. Her şeyi daha net hatırlamaya başlamıştım. Ailem… Onlar neredeydi.
Kaç gün olmuştu buraya geleli onu bile hatırlamıyordum. Etraftaki sesleri susturmaya,
duymamaya çalışıyorum ama nafile. Alman askerleri herkesi tekmeliyor, bağıranların başına
silah dayıyorlardı. Korkuyordum hem de çok. Ayağa kalktım, üstümdeki kıyafetler kir
içindeydi yırtılmışlardı. Ayaz içime işliyordu. O sırada bir düdük duyuldu, ellerindeki
coplarla bizi hizaya soktular. Ellerimize siyah beyaz çizgili, pijamaya benzer kıyafetler
verdiler. Kendimi damgalanmış gibi hissediyorum. Açlığımı bastırmaya çalışıyorum ama
olmuyor. Günlerdir yemek yemedim sanırım. Bir asker beni tuğlaların olduğu yere doğru itti.
Bunları taşımam gerekiyormuş. Ailemi özledim, korkuyorum…
Bugün kampa gelişimin üstünden 21 gün geçti. Umudumu kaybettim, buradan
kurtulamayacağım. Her gün trenlerle yeni insanlar geliyor fakat kimse o trenlere binip
gidemiyor. Sayımız sadece öldükçe azalıyor… Yemek yiyemiyoruz, askerlerin tabaklarında
bıraktıklarıyla besleniyoruz. Sadece gözlerimi kapatmak istiyorum. Ölüm benim için tek
kurtuluş. Burada denek olmak istemiyorum ya da rastgele bir komutanın parmağı beni
gösterdi diye ölmek de istemiyorum. Ben daha 16 yaşındayım. Gezmek istiyorum, yakamda
sarı bir yıldız olmadan, Yahudi olduğumu saklamadan yaşayacağım bir dünya istiyorum.
Böyle doğmak benim suçum mu? Her geçen gün biraz daha ölüme yaklaşıyorum. Yaşamak
için bir nedenim yok. Ailemi özledim, onlarında benim yaşadığım şeyleri yaşadıklarını
düşündükçe uyuyamıyorum. Bir kurtuluşa ihtiyacım var…Bugün 15 Nisan 1945, benim kurtuluş günüm. İngiliz ordusu kampı basıp bütün esirleri
kurtardı. Kimlik tespiti için hepimizi bir yere götürdüler. Ailemi bulmak istiyorum. Onlar
olmadan buradan kurtulmamın bir anlamı yok.
Kurtuluşumun 3. Günü bugün. Hepimizi şehir merkezinde bulunan bir devlet binasının
yemekhanesinde tutuyorlar. Ailesi bulunanlar tek tek ayrılıyor. Halâ uyuyamıyorum,
korkuyorum uyurken. Annemin kollarında uyumak isterdim şimdi…
Buraya gelişimin üstünden 11 gün geçti halâ bir ses yok. Biri ismimi mi söyledi? Evet, yanlış
duymadım. Birisi Anne Frank diye sesleniyor. Görevli yanıma geldiğinde Otto Frank’in
şehrin diğer tarafındaki binada kaldığını söyledi. Babamı bulmuştum. Bugün benim esas
kurtuluşum.
Nazi soykırımından kurtuluşumun 42.yılı. 57 yaşında torunları olan bir babaanneyim artık. O
kamptan sadece babam ve biz kurtulduk. Yaralarımızı birlikte sardık. Almanya’ya geri
döndüm, burada evlendim, çocuklarımı burada doğurdum. Kendi vatanımda
ötekileştirilmeden yaşayabiliyorum artık. O dönem yazdığım günlüğümü herkes okuyabilsin,
yaşananları anlayabilsin diye basımını gerçekleştirdik. Tüm dünyadaki insanlar bize
yaşatılanları ilk ağızdan okuyabilme fırsatını yakalasın diye yaptım bunu.
Bu yaşıma kadar hayattan çıkardığım en büyük derslerden bir tanesi ise insanın asla
umudunu kaybetmemesi. Hiç ummadığınız an da o karanlık kuyuya güneş doğabilir…",,,,
1650,Ayça Arkış,,"Tozu dumana katarak, yetişmesi gereken bir iş toplantısı varmışçasına koşan
bir iş adamını hatırlatıyor zaman bana. Siyah takım elbisesi, fötr şapkası ve deri
çantasıyla, asil ve bir o kadar da gizemli bir adam. Kimi zaman yavaşlıyor kimi
zaman ise son hızla, çevresindekilerin onu görmesine izin vermek
istemiyormuşçasına koşuyor. Kanımca, öyle ya da böyle, her insan zamanın hızlı
geçmesinden bir noktada isyan etmiştir. Ben ise en çok çocukluğumun hızlı
geçmesinden şikayet edenlerdenim. Çocukluğuma doyamadığım için, içimde her
zaman bahçede top oynayan o küçük Ayça’yı ve beraberinde gelen çocuksu ruhu
taşıyorum.
Ne zaman on dokuzuma geldiğimi, kaçıncı sınıfta bebeklerimi kolilere koyup
tavan arasında terk ettiğimi, “Ödevim var, annem oyun oynamama izin vermiyor,”
diye camdan sokaktaki arkadaşlarıma seslenmeyi bıraktığımı hatırlamıyorum.
Kimse bana sormadı büyümek isteyip istemediğimi. Her doğum günümde, hayatın
bana hediyeleri yeni sorumluluklar ve yeni beklentiler oldu. Değiştirme hakkım da
yoktu, iade etme hakkım da. Yedi yaşımdan sonra bu hediyelere isyanım başladı
fakat seneler geçtikçe kabullenmek zorunda olduğumu anladım. Yanlış
hatırlamıyorsam on yaşındaydım. Annem mutfakta yemek yaparken paçasının
dibinde bebeklerime ev yapmış oyun oynuyordum. Nedense mutfak en sevdiğim
oyun alanıydı. Sanıyorum en büyülü şeylerin mutfakta gerçekleştiğini
düşündüğümdendi. Binlerce malzemeyi karıştırarak enfes yemekler yapması
annemin sihirli gücüydü benim için. Tabii sonra mutfak robotları ve küçük ev
aletleriyle tanıştığımda sihirli gücün pek de annemde olmadığını anladım. Kafamı
kaldırıp anneme “Anne, büyümek zorunda mıyım? Hep çocuk kalsam ben,”
dedim. Annem elindeki bıçağı bırakıp yanıma çöktü ve “Sen her zaman benim
küçük prensesim olarak kalacaksın,” dedi. İşte o zaman anladım büyümenin yaş
almakla ilgili olmadığını. Ben yirmi yaşına da gelsem otuz yaşına da gelsem
annemin gözünde küçük bir çocuk olarak kalacaktım.
İnsanın yaşının sadece bir sayı olduğunu bana öğreten kişilerden biri de dedem
oldu. Sanırım anneme de bu şekilde düşünmeyi o aşılamıştı. Yetmişli yaşlarında
bile benimle top oynar, denize girer ve kumdan kaleler yapardı. Yazın kaldığı
sahil sitesinde, yaşıtları imrenerek bakardı ona. Hiç bitmeyen bir enerjisi ve bir
çocuğunkine benzeyen saf, temiz bir kalbi vardı. Hâliyle, ben de dedemden
öğrendim çocuksuluğumu kaybetmemeyi. Hep bir tarafım merdiven
korkuluklarından kaymaya, yoldan geçenlere balkondan erik çekirdeği atmaya,
oyun hamurlarıyla oynamaya hazır oldu. Birçok insanın aksine o acelesi olan,
takım elbiseli adama kaptırmayacaktım çocukluğumu.
İnsan, içindeki çocuksuluğu kaybetmemeli elbet ama ne yazık ki, şımarıklık
ve çocuksu bir ruha sahip olmayı karıştıranlar var. Bahsettiğim durum hayattan
hep zevk almayı ve yaşam enerjisiyle dolup taşmayı, insanın içinin içine
sığmamasını kapsıyor. Öyle her istediğini elde etmek için beş yaşındaki bir çocuk
gibi davranmayı değil. İnsan pek iyi hâlâ hem olgun olabilir hem de ruhunu dinç
ve genç tutabilir.Zamanın hızını kontrol edemeyen biz insanlar, bir sele kapılmışçasına
yaşıyoruz. İçinde bulunduğumuz hayatı ne hızlandırabiliyoruz ne de
yavaşlatabiliyoruz. Zaman bizi nereye savuruyorsa orada buluyoruz kendimizi.
Bazen sıkılıyoruz, keşke zaman daha hızlı geçse diyerek her dakika saatimize
bakıyoruz. İşte o her dakikanın önemi var aslında. İnsan o an bilemiyor ama
büyüyünce fark ediyor her salisenin ne kadar değerli olduğunu. Çocukken herkes
memnun ama bilmiyorlar ki çocukluklarını çalan adama, büyüdüklerinde, her gün
nasıl lanet okuyacaklarını; her saate baktıklarında geçen dakikalara sıkı sıkı
sarılmak isteyeceklerini. Ben ise annem ve dedem sayesinde yaşadığım her anın
tadına varmaya çalışıyorum. Bunu yaparken de içimdeki o gençlik ateşini
otuzumda da, kırkımda da, yetmişimde de canlı tutmak için çabalıyorum.",,,,
3273,Ilgın Yıldırım,,"MEVCUT DÜZENDE ‘GÜZEL’ OLMAK
Küçüklüğümden beri her kız çocuğu gibi ben de toplumun bana ve aileme dayattığı birtakım kurallar
doğrultusunda yaşadım ve hâlâ da yaşamaya devam ediyorum. Özellikle yaşıtım bir erkek kuzenimin
olması toplumdaki kadın ve erkek eşitsizliğini anlamamda bana çok yardımcı oldu. Ailem her ne kadar
beni bu tür dogmatik düşüncelerden uzak tutmaya çalışsa da, misafirlik ve ev toplanmalarında beni
severken ne kadar güzel ve tatlı olduğumdan bahseden amcalar ve teyzeler erkek kuzenimi severken ne
kadar ‘adam’ ve ‘aslan’ gibi olduğundan bahsediyorlardı. Bu işte bir terslik vardı, neden ‘kadın’ olmak
bir iltifat olarak kullanılmıyordu dilimizde? Dahası, o yıllarda televizyon ve gazete gibi medya araçları
sayesinde şahit olduğum erkek modeller ve kadın atletler de mevcuttu, kafamda hepsini oturtmak zaman
aldı. Fakat o zamandan şu ana kadar geçen sürede benimle birlikte Dünya üzerinde de birçok değişim
yaşandı. Cinsiyet eşitsizliği tamamen sona ermedi elbette ama insanlar bu konu üzerine daha çok
yoğunlaşmaya başladı. Günümüzde lisans, yüksek lisans ve doktora öğrencilerinin bu konu
doğrultusunda yaptığı çalışmalar sayesinde akademik makale ve tez sayısı her geçen gün çoğalmakta.
Bunlardan biri de Merve Genç adlı doktora öğrencisinin 2019 yılında yazdığı ve benim de severek
okuduğum Güzelliğin Politikası: Youtube Güzellik Topluluğu adlı kitap hâline getirilmiş doktora tezidir.
Bu kitabı elime ilk aldığım anda yazarın da lisans eğitimini Bilkent Üniversitesi’nde tamamladığını
görmem yazılanlara olan ilgimi daha da artırdı ve yazarı bir kız kardeş gibi görmemi sağladı diyebilirim.
Kitabın ilk birkaç bölümünde kadın ve erkek hak ve özgürlüklerinin eşit olması gerektiğini savunan
feminizm görüşünün tarihi hakkında daha önce duymadığım birçok bilgi edindim. Fakat tahmin
edersiniz ki asıl ilgimi çeken kısım devamında anlatılan Youtube platformu oldu çünkü çoğu yaşıtım
gibi ben de sıradan bir günümün büyük bir kısmını sosyal medya sitelerinde geçiriyorum. Özellikle
kişisel olarak ilgilendiğim konular hakkında gerek küçük gerekse büyük çaplı kanalların hazırladığı
videoları izlemek benim için tam bir keyif. Örneğin yıllar önce makyaj yapmayı öğrenmemi sağlayan
aracın izlediğim tonlarca video olduğunu söyleyebilirim. Aslında Merve Genç de spesifik olarak makyaj
ve güzellik kanallarına yoğunlaşarak toplumdaki güzellik algılarının aynaya baktığımızda görmek
istediğimiz kişiyi nasıl etkilediğine sıkça değinmiş bu kitapta.
Ergenlik yıllarımı hatırlıyorum da, başkalarının beni nasıl görmek istediğini ne çok kafama takardım…
Öyle ki, ayna karşısında saatlerimi geçirmişliğim bile vardır. Hâlbuki şu an görüyorum, kafamı meşgul
eden onca düşüncenin sebebi benden değil, bana dayatılan güzellik algısından kaynaklanıyormuş.
İncecik bir bel, dümdüz bir karın, sütun gibi bacaklar ve daha niceleri… Magazin dergilerinin kapak
sayfalarında olan modellere gıpta ile bakmışımdır hep. Çok sonra anladım ki, herkesin dış görünüşü
farklıdır ve bizi güzel yapan farklılıklarımızdır. Artık aynaya baktığımda aklıma gelen düşüncelere
gülüp geçmeyi öğrendim. Elbette benim de çok kırılgan ve çirkin hissettiğim dönemler oluyor ama
sosyal medya sayesinde benim gibi hisseden yüzlerce insanla tek tuşla düşüncelerimi payalaşabilmek
bana çok iyi geliyor. Yani bence, yıllar öncesinde insanları aynalara küstüren medya unsurları
günümüzde çok daha destekleyici ve iyileştirici bir alana dönüştü.
Demem o ki, yaşadığımız düzende hâlâ cinsiyet eşitsizlikleri hayli yoğun biçimde sürmekte ve
toplumdaki bireyler birtakım kalıplaşmış algılara maruz bırakılmakta olsa da bu yargıları kırma yolunda
adım adım ilerliyoruz. Özellikle benim gibi küçüklüğünde medyanın ve toplumun manipülasyonuna
uğramış genç kadınların da artık gerek Youtube gibi sosyal medya platformları olsun gerekse arkadaş
çevresi olsun destek alarak bu yargıları tamamen ortadan kaldırabileceklerine inanıyorum.
Kaynakça
Genç, Merve. Güzelliğin Politikası: Youtube Güzellik Topluluğu. İstanbul: İletişim Yayınları, 2020. Baskı.",,,,
4475,Derinsu Danışman,,"SENİN EVİN NERESİ?
“İşte burası benim evim!” dediğinizde işaret ettiğiniz, içinde, yanında, etrafında
bulunduğunuz yer neresi oluyor? “Gerçekten” eviniz nerede? Sahiden, nedir bu ev dediğimiz?
Sıcak yatağımız, ayak ucumuzda kedimiz, salondan gelen televizyon sesi, sabah gazetesi, ya
da bir Pazar sabahı mis gibi kokularla uyanmak mı? Kendimi bu soru üzerine uzun uzun
düşünüyorken bulduğum zamanlar mutlaka ki olmuştu, ancak 2019 yazında İstanbul’a
gittiğimde artık cevabımdan emindim. Belki bütün olanı biteni anlatamam sizlere, ki mümkün
de değildir bu. Ancak söz veriyorum ki nasıl hissettirdiğini tarif etmeyi deneyeceğim.
Her şeyden önce, nedir bu ev? Ya da neresidir? Doğup büyüdüğün, duvarlarındaki
çatlakları ezbere bildiğin o bina mı? Odalarındaki sesleri, ışığın geliş açısını ezberlediğin
duyular bütünü mü? Bir his mi yoksa, o meşhur “evde olma” hissi? Çocukluğuna götüren,
Pazar kahvaltısına ekmek aldıran, hatta evin önüne gelmiş olmana rağmen ekmeğin ucundan
koparmana devam ettiren o tatlı mı tatlı, doyumsuz, masmavi göklerle, kuş cıvıltılarıyla,
annenin ve babanın gülüşleriyle dolu o his?
Bazen de bir insanda bulursun evini. Fazla arabesk mi geldi kulağınıza? Ama şunda
anlaşalım: Bunun alelade bir histen çok daha fazlası olduğunu onunla tanıştığında anlarsın.
Çünkü evde olma hissi sandığımız o garip, anlamlandıramadığımız duygular bütününün bir
çekim alanı vardır, ve bir insanın etrafında dönüp durur tüm bu hisler. Eğer tüm bunlar
doğruysa, gerçekse, tam karşındaysa ne mutlu! Geri sayım başladı demektir. Peki ne zaman
emin olursun “evini” bulduğunda? Belki de artık büyüdüğünü anladığında. Çünkü artık hayatı
öğrendiğin o evinden ekmek almak için çıkmıyorsundur, artık attığın adımların daha büyük
izleri vardır, geçmişi özleyerek geleceğe heyecanlanıyorsundur… ve ne mi olur? Adımların
yaklaşır, ve yaklaşır… Artık çok az kalmıştır… Ve bum! Artık başka ayak izlerine basmaya
başlar. Bir noktada kesişir, bütünleşir.
Evinle karşılaştığında büyük bir heyecan kaplar içini. Ne yapacağını, ne diyeceğini, ne
hissedeceğini bile bilemezsin. Hepsi çok büyük, çok yeni, çok karışıktır. Gerçekten de öyledir
ki gözlerine bakmayı bile beceremezsin. Sanki hayata ilk defa gelmişsin! Madem ev olmanın
o bilindik, tutarlı, dingin hissinden çok uzaktır. Nasıl döner, dolaşır da eve dönüşür peki hâl
böyleyken? Orhan Veli mi dedi yoksa ben mi, hatırlamıyorum: “Her şey birdenbire oldu!” (1)
Sen nasıl olduğunu anlayamadan olur her şey, birdenbire! Yörüngesinde, çekim alanının
içinde dönen o hisler senin içinde de küçük bir kutu oluşturur. Burası içindeki küçük bir evdir
artık. Her şey böyle başlar aslında, sen anlayamadan. Ve gitgide büyür de.
İnsanoğlu zekidir, yaptıklarına akıl sır erdirilemez de. Ancak, gelin görün ki onu
fetheden hislerin farkına varması ancak boynuzun kulağı geçmesiyle olur. Ona göre, bir gün
uyanır ve gökyüzü birdenbire masmavi olmuştur (2), her gün dünyanın güzelleşmesini,
çevresinin o ajan hisler tarafından sarılmasını anlayamaz ama. “Yollar, kırlar, kediler,
insanlar; Aşk birdenbire oldu” (3) sanar hatta. Ne zaman ki bütün ruhu ve bedeni ele geçirilir,
o zaman kafasına bir şimşek gibi çakar her şey. Bir insanı asıl tanıdığınız zamanın onunla
seyahat ettiğiniz zaman olduğunu söylediler mi size hiç? Buna benzerdir işte evinizin
farkınıza varmanız da, kafanıza bir beton gibi çarpan o gerçeklikle karşılaşmanız da. O
insanla gidilen ilk seyahat anlatır size her şeyi. Konu bir mekan, bir his, tek bir durum
değilmiş hiçbir zaman. Eğer öyle olsaydı, nasıl evde hissettin o dillere destan, korkutucu
büyüklükteki o şehrin, pek de kalabalık ve bir o kadar da tekinsiz evin içindeyken? Nasıl sanaben daha önce hiç evde olmamışım dedirtti? Çünkü biliyordun, dünyanın neresinde olursan ol
o yanındayken evde hissedeceğini çok iyi biliyordun. Aklını kaybettirecek kadar huzur, seni
bütün korkularından arındırıyordu. Tanımadığın sokaklarda ellerini tutup yürürken sanki
orada büyüdüğünü hissettin. Bir o kadar da komikti ki, eve benzer yanı olmayan, çatı katında
tek gözlü, birkaç metrekarelik, üstelik yalnızca iki günlüğüne sana ait olan o evi yıllar geçse
de “ev özlemi” ile anacaktın.
KAYNAKÇA
1- Kanık, Orhan Veli. ""Birdenbire."" Bütün Şiirleri. Yapı Kredi Yayınları 204. İstanbul.
(1951): 1.Baskı.",,,,
3449,MECBURİYETTEN,,"karamalarımın ta kendisidir. Soru ise şu: “Gerçekten hür müyüz?”. İradelerimiz hür mü, bu
iradelerimizin yöneldiği tercihler hür iradeyle yaptığımız tercihler mi? Aslında farkındalığım çok
sıradan ancak üzerine düşünüldüğü zaman şaşırtıcı olabilecek bir cümleyle başladı. Arkadaşımın bir
akşamüzeri acıkmasının ardından sarf ettiği “Şu karşıdaki markete bağımlı olmaktan nefret ediyorum”
cümlesi zihnimdeki her şeyin tetikleyicisi oldu. Gerçekten aslında hayatımızdaki birçok şeye
bağımlıyız, ihtiyacımız olmasa bile. Yediklerimize, içtiklerimize, giydiklerimize bağımlıyız ve en
korkutucusu kendimizi içine hapsettiğimiz sahte sanal dünyalara bağımlıyız. Telefonlarımızın sosyal
platformlarla bize sunduğu beğenilme duygusuna bağımlıyız. Hatta bu bir kısır döngü gibi
hayatlarımızı sonsuz bir kuyuya atıyor. Beğenilmek için sosyal medyanın sunduğu bütün yenilikleri
takip etmeyi hatta en önce sahip olmayı istiyor, bunu yapınca da daha çok beğenilmeyi istiyoruz.
Beğenilme bağımlılığımız yenilenmeyi, yenilenme de daha çok beğenilmeyi tetikliyor adeta. Oysa
mütevazilik sadece anlamını bildiğimiz, yaşatamadığımız bir kelime olarak maziye gömüldü çoktan.
Popüler kültür tarafından şekillendirilen, hür olmayan iradelerimiz artık saplandığı yerden çıkamaz
halde. Hiçbir zaman elimizi uzattığımız şeyin değerini bilemez veya o şeye ihtiyacımız olup olmadığını
düşünemez hale geldik. Örneğin, dolabınızda kaç çift ayakkabınız var, kaç gömleğiniz var? Cevabınız
eğer “Bilmiyorum ki” ise yüksek ihtimalle siz de bizdensiniz, iradesi hür olmayanlardan. Çünkü bizim
cevabımız hiçbir zaman “Sahip olduklarım bana yetiyor” olamadı. Her zaman bir şeylere daha
ihtiyacımız oldu, olmasalar yokluğunu hissetmeyeceğimiz birçok şey. Bizim için tutumluluk mağazada
beğendiğimiz iki şeyden birini bırakmak oldu. Bıraktığımız eşyanın güçlü irademizin sembolü
olduğunu sanarak, elimizdeki bağımlılığımızla kasaya gider ve yine çok düşünmeden bedelini öder
oradan çıkarız. Savaşı kazandığımızı düşünürüz genellikle ancak ne yazık ki en büyük zaafımızı bir kere
daha kanıtlamışızdır.
Aslında aklıma şu soru da gelmiyor değil: Ya ben tercihlerimlerimle mutluysam, ya bunlar beni
ben yapan şeylerse? Ancak cevap adeta bir karşı argüman olarak beliriyor yine: Ya bunlar seni sen
yapan şeyler değilse, ya bunlar olmadan yaşayamayacağına inandırılıyorsan? Kimse bir çift ayakkabısı
eksik olsa ölmez, değil mi? “Ama olmaz, kombinim tamamlanmaz o ayakkabım olmazsa” demez
misiniz? İşte bizi biz yapan şey artık farklı renklerimiz değil, “en” olabilmek. Eğer “en” tarzsan,
sıradışıysan, havalıysan bir kimliğin olabilir. Ancak sahip olduğun sıfatın başından “en” kelimesini
kaldırdığın an sen artık sıradansın. Kimliğinin, renginin bir önemi kalmaz.
Sonuç olarak ise bizler yaşadığımız çağın sunduklarıyla birlikte bağımlanıyor ve onların kölesi
oluyoruz. Özgürlük sandığımız şeyin içinde kendimizi birçok şeye bağlıyor, onlara mecbur gibi
yaşıyoruz. Kendimize yeni fırsatlar oluşturmayı, kendimize özgü olmayı denemek yerine kolay olanı ve
beğenilen olmayı tercih ediyor; gözleri kendimize çeviremediğimiz sürece mutlu olamıyoruz. Halbuki
aradığımız mutluluk içimizdedir. Bizi biz yapan tükettiklerimiz değil, ürettiklerimiz. Ürettiğimiz
gülümsemeler, ürettiğimiz çözümler, fikirler ve tabii ki ürettiğimiz renkler. Mesela, bazen derste
hocanızın söylediklerini dinlerken anlattığı şeyi ne kadar farklı anladığınızı düşünürken bulabilirsiniz
kendinizi. Bir bakarsınız ki hiç kimse sizin gibi düşünmemiştir. İşte o an aklınıza gelen fikirler,
baktığınız pencere gerçek sizsinizdir. Önemli olan bir şeyi nasıl yapmanız gerektiği değildir, önemli
olan sizin kendi yöntemlerinizle aynı sonuca nasıl ulaştığınızdır. İşte bu yüzden size doğrudan veya
dolaylı empoze edilenleri artık fark etmelisiniz. Siz mecbur değilsiniz, mecbur olduğunuzu sandığınızşeyler vazgeçilmez değil. Zaten ölümün olduğu bir hayatta herhalde hiçbir şey vazgeçilmez değildir.
İşte bu yüzden bırakın soluk yaşamayı, kendinizin farkına varın ve dünyayı renklendirmeye başlayın!
Beyzanur Karaman",,,,
5745,SİNEMANIN ŞİİRİ: IN THE MOOD FOR LOVE,,"gerekse sosyal çevreden etkileniyor olalım “Acaba hayatımın aşkı kim olacak, ne zaman
olacak, nasıl olacak, sonu sevinçle mi yoksa hüsranla mı bitecek?” gibi sorular geliyor doğal
olarak. Hatta bazılarımızın önüne öyle bir kişi çıkıyor ki; tabiri yerindeyse dünya hayatında
cenneti yaşıyoruz, gözümüz onun dışında kimseyi görmüyor. Lakin zamanı gelince kaderin
sillesine uğrayıp, tekrardan kaçacak bir yer, liman bulmaya çabalıyoruz belki de ve duygusal
olarak çok yıpranıyor insan. Buna çare olması için de elimizden ne gelse yapıyoruz, zaman
zaman başka şeylerle zaman öldürerek, zaman zaman yanlış insanlara yönelerek. Ben de her
genç kız gibi erken ergenlik çağlarımda hep bu tür soruları kafamdan geçirip dururdum,
“Acaba birisi beni sevecek mi, o garip duyguyu ne zaman hissedeceğim?” derdim içten içe.
Ama aşk denilen, yüzyıllar boyunca gerek dilimizde gerekse eserlerimizde oldukça yer
verdiğimiz, benim deyimimle “bu büyük talihsizliğin” nasıl geleceği değil, ne zaman olacağı
daha faydalı bence.
In The Mood For Love’ı izlemeye karar verdiğimde de bu düşünceme ara verip
tekrardan bu eşsiz duyguları görüp bir nebze de olsa hissetme şansına sahip olduğuma kanaat
getirdim. Lakin; “aşk” olgusunun bu denli şiir gibi, iliklerine kadar hissettiren, derin ama bir
o kadar da buruk, yaralayıcı ve imkânsız olabileceğine ihtimal vermemiştim. In The Mood
For Love da öyle; izlerken duygular silsilesi karşısında afallıyorsunuz, ihtimal
veremiyorsunuz. “Aşk denilen bu yoğunluk bütünü mü bizi heyecanlandıran, yoksa bu
duyguların ifade ediliş şekli mi, yoksa zamanın talihsizliği mi?” diye düşünmeden edemiyor
insan. İşte bu soruyu sorduran o sorgulayıcılık, etkilenmişlik hissi… Bence bu hissiyatlar
bütünü Wong Kar-Wai profesyonelliği sayesinde bu filmin bünyesinde bulunuyor denilebilir.
Bu tecrübe sonrasında da bundan önce neden zaman olgusunun benim için daha
önemli ve kıymetli olduğunu da anlamış oldum. Benim kanaatimce; aşk dediğimiz bu durum
ilgili en ilginç hadise, zamandır. “Aşk ile ilgili en büyük ironi: Doğru insanı yanlış zamanda
sevmek.” der Charles Bukowski. Girsen bir istekle girersin, çıkmak istesen de bir türlü
çıkamazsın. Ne yapacağını bilemez, bilsen de yapamazsın, elin ayağına dolaşmıştır artık. Anı
yaşamaya başlarsın bir süreden sonra, bir süreden sonra bunun da bir çözüm olamayacağınıanlarsın, ama o kişiyle görüşmeye devam edersin. Zamanla sorunların biteceğine kendini
inandırırsın lakin sorunlar bitmez, aksine sana ve ona daha çok yük biner. İki taraf da
birbirini sever, çok sever ama elinizden hiçbir şey gelmez, “aşk” her şeyin çözümü olmadığı
gibi bunu da çözmez ve ortada ‘hayal kırıklıkları, keşkeler, yarıda kalmış düşünceler’
kalmıştır. Acını içine atar, hayatına devam etmeye, hiçbir şey olmamış gibi devam etmeye
çalışırsın, ta ki o içine attığın acı bir çığ gibi büyüyüp seni yutana kadar... Onu beklemeye
başlarsın, hayatını ona adarsın, o içine kapandığın küçücük dünyanda ona ait izler ararsın.
Ağlarsın, onu ararsın; sevinirsin, onu anarsın. Lakin o hiç gelmez, gelemez daha doğrusu o
vakitlerde; onun geldiği zaman da sen ona dönmezsin, imkânsız aşk böyle bir şeydir işte.
Dediğim gibi, sonu yoktur bu işin. Girmişsindir artık o kör kuyuya, çıkışın çok
zordur. Artık hep acı çeke çeke hayatına devam etmek zorundasındır. Hiç kimse anlamaz
seni, kimse sesini duymaz, seni anlayan tek kişi de artık hayatından çok uzaktadır veya
anlamak istemiyordur en kötüsü. O seni çoktan hayatından ve aklından çıkarmak zorunda
kalmıştır elinden bir şey gelmeyerek fakat sen onu düşünmemekten bile kendini
alıkoyamıyorsundur, işin en can yakıcı hali budur işte. Böylelikle anlar anları kovalar, günler,
haftalar, aylar, seneler geçer lakin sen yine olduğun yerde kalmışsındır, “o” aklından asla
geçmemiştir, “o”nun ötesine geçmeyi düşünmemişsindir bile, artık bu durumu kabullenerek
yaşamaya devam edersin. Denildiği gibi: Kişi doğrudur, lakin zaman yanlıştır. İşin en kötü
tarafı budur işte, kendini mutsuzluğa ve huzursuzluğa mahkûm etmek…
Emine Nisa KARAGÖL
KAYNAKÇA
In The Mood For Love. Wong, Kar-Wai. Paradis Films. Jet Tone Production. 2000. Hong
Kong.
Doyle, Christian. In The Mood For Love. The Criterion Collection. Criterion Collection.
Hong Kong, 2000.
Doyle, Christian. In The Mood For Love. The Criterion Collection. Criterion Collection.
Hong Kong, 2000.
Doyle, Christian. In The Mood For Love. The Criterion Collection. Criterion Collection.
Hong Kong, 2000.",,,,
4694,Yusuf Buğra BALTA,,"İnsanlar olarak hepimiz bir sosyal çevrede yaşayan canlılarız. Hepimizin bu çevreye
karşı görev ve sorumlulukları var fakat baktığımız zaman aynı göreve sahip olan
insanlar bile birbirinden çok farklı birer bireyler. Makinelere baktığımız zaman aynı
işi yapan birçok makine farklı markalara ve parçalara sahip olsalar da neticesinde
birbirlerinde o kadar da farklı değiller. Lise yıllarından beri düşünürüm; aynı amaca
hizmet eden onlarca insan var fakat her biri çok farklı kendilerine has özellikleri
olan kişiler bu farkların sebebi olan şeyler nelerdir?
Bu konunun kafamı kurcalamaya başlamasının lise yıllarına dayanmasının aslında
bir sebebi var. İnsanlar arasındaki bu farklılıkları lise yıllarımda net şekilde fark
edip düşünmeye başladım ki kendimi keşfetme ve karakterimi inşa etme
sürecimde lise yıllarımda gerçekleşen olaylardı. Hep aynı çevrede büyümüş aynı
ilkokul ve ortaokula gittiğim arkadaşlarımla aramda ufak tefek farklar olsa bile
hiçbir zaman çok büyük farklar olmadı ki zaten bir insanının kişiliğinin ilkokul ve
ortaokul yıllarında tam olarak oturmasını ve ortaya çıkmasını beklemek garip
olurdu bu sebeple liseden önce ki arkadaşlarımla aramda o kadar fark yoktu fakat
lise farklıydı. Liseye geçtiğim zaman yeni insanlar tanıdım. Bu insanlar benim ve
ortaokul arkadaşlarımın yetiştiği çevrede yetişmemişlerdi ve hepsinin kendine has
olan özellikleri vardı. Bu özellikler ve bunların üzerine düşünmeye başlamıştım;
aynı yaşta, aynı okulda ve aynı amaca hizmet eden bireyler olmamıza rağmen
aramızda ki bu kadar farkın sebebi neydi? Bu kadar farkın sebebi aslında hepimizin
farklı birer kişiliğe sahip olmasıydı. Hepimiz birer bireydik ama bizi farklı birer birey
kılan şey bu kişilikti. Kişilik bizim hobilerimiz, fobilerimiz, sevdiğimiz yemekler ve
iyi olduğumuz derslere kadar çeşitli alanlara yayılmakta ve farklılıklar
göstermekteydi. Kişiliklerimiz bizi birbirine benzeyen bireyler olmaktan çıkartıp
bizi orijinal birer canlıya dönüştürüyordu. Hepimiz çevre denen büyük bir
makinenin parçalarıydık ama iç içe geçmiş birbirinden çok farklı parçalardık. Peki
bu kişilik dediğimiz şey nasıl oluşuyordu?Sigmund Freud'un Leonardo Da Vinci ve Çocukluğundan Bir Anı adlı kitabında da
üzerinde durduğu gibi kişiliğimizi belirleyen en temel kavram çocukluğumuzdur.
Leonardo Da Vinci gibi çağının ötesinde ki bir dehanın kişiliğinin oluşmasında dahi
çocukluk denilen kavram inanılmaz bir öneme sahiptir. Çocukluğumuzda
yaşadığımız olaylar bizi biz yapan, hobilerimizi ve fobilerimizi belirleyen olaylardır.
Çocukluk yıllarında yaşadığımız ve hatırlamadığımız birçok olay biz farkında
olmasak dahi bizim kişiliğimizi oluşturur. Psikolojik vakaları incelediğimiz zaman
veya psikoloji üzerine kitaplar okuduğumuz zaman göreceğiz ki; insanların yaşadığı
psikolojik sorunların çoğu çocukluklarında yaşadıkları travmalara dayanmaktadır.
Başka bir örnek vermek gerekirse ben geçmişi düşündüğüm zaman aklıma ilk
gelen figür annemdir ve annemi hep geçmişimde gözlüklü hatırlamaktayım. Bu
sebeple ne zaman yeni bir insanla karşılaşsam eğer ki o insan gözlüklüyse ister
istemez bende o insana karşı bir güven duygusu oluşmakta bunun sebebi de en
güvendiğim insanın annem olması ve o figürün geçmişten beri gözlüğe sahip
olması. O yüzden arkadaşlarımın çoğu gözlük takan insanlardır. Bunun gibi biz
farkında olmadan karakter oluşumumuzu etkileyen sebeplerin çoğu çocukluktan
gelmektedir fakat hepsi çocukluktan mı gelmektedir?
Kendi karakterimi incelediğim zaman karakterimin oluşumunda birçok kırılma
noktası denebilecek öneme sahip olaylar yaşadım ve bu olaylar şu an ki beni ben
yaptı. Bu olayların bazıları çocukluktan bazıları ise çok ilerleyen zamanlarda
yaşanmış olaylardır. Bunlardan en belirgin olanı lise yıllarında kitapları ile
tanıştığım yazar Stefan Zweig'dır. Onun kitapları bana farklı bakış açıları katarak şu
anki kişiliğimde sahip olduğum en güçlü yönlerimden biri olan empati yeteneğimin
oluşmasında inanılmaz büyük bir katkı payına sahiptir. Bunun gibi tanıştığım
insanlar, okuduğum kitaplar ve izlediğim filmler kişiliğimin oluşmasında çok
öneme sahip etkenlerdir. Bu yüzden kişiliğin sadece çocukluk yıllarında
oluştuğunu savunmak doğru değildir fakat kişiliğin oluşmasında ki en önemli süreç
çocukluktur. Çocukluktan sonra yaşanılan olaylarda bende de olduğu gibi
insanların kişiliğinin oluşmasında etkili olmuştur.
Kişilik dediğimiz kavram işte bu şekilde çocukluğumuzdan gelen anılar ve
çocukluktan sonra ki süreçte yaşadığımız olaylar ile şekillenen, ömrümüz boyunca
da ufak ya da büyük şekil değişiklikleri ile her zaman değişmeye müsait bir şekilde
bizle olacak olan en önemli parçamızdır. Kişilik, birbiri ile çalışan aynı sosyalçevrede yaşayan canlılar olmamıza rağmen bizi diğerlerinden ayıran özellikler
topluluğudur.
KAYNAKÇA
Freud, Sigmund.” Leonardo Da Vinci Ve Çocukluğundan Bir Anı “. Çev.
Gonca Gülbey. Altıkırkbeş Yayınları(Eylül 2021).",,,,
2918,HÜSEYİN BARIŞ ERTAŞ,,"“Gerçekte vahşi ve korkunç bir hayvandan başka bir şey değildir insan. Biz,
onu evcilleştirilmiş ve dizginlenmiş haliyle tanıyoruz ki uygarlık dediğimiz şey
de budur. Bu yüzden de arada bir gerçek tabiatı ortaya çıkarsa dehşete
kapılıyoruz.” der Arthur Schopenhauer İnsan Doğası Üzerine adlı eserinde.
Evet, filmi izledikten sonra dehşete kapıldım. Kötülüğün her türlü korkunç
boyutunu hiçbir suçu olmadığı halde o insanlara yaşatan başta Adolf Hitler ve
takipçilerinin davranışlarının Schopenhauer’in “insanın gerçek tabiatı” olarak
adlandırdığı kavramıyla bire bir özdeştiğini söylemekte bir beis görmüyorum;
ayrıca insanoğlunun kötülükte sınırları ne kadar zorlayabileceğinin de bir kanıtı
niteliğinde olduğunu düşünüyorum. Filmi izlerken o masum insanların bunu
yaşamış olduğu gerçeğini düşünmek acı vericiydi; bir yandan içimde derin bir
hüzün, bir yandan da bir insanın niçin bu denli üzerinde yaşadığımız dünyaya
egemen olma arzusuna sahip olduğunu; masum insanları eşitlikten,
özgürlüklerinden, birey olmaktan mahrum etmeye çalıştığını düşündükçe de
bir nefret duygusu hissetmeye başladım. Aklını egemen olmakla bozan,
kendileri gibi olanları üstün ırk sayan bir çoban grubu ve onların koyun sürüsü
tarihin en kanlı trajedilerine öncülük ediyordu. Tarihe kara bir leke olarak
geçen bu caniler arasından en çok merak ettiğim şey ise emir komuta
sisteminde en az yetkiye sahip olanlar ve sürekli kendilerinden bir şeyler
yapılması istenenlerdi. Onlar neden karşı gelemiyorlardı? Muhakkak ki liderlerikendi iktidarlarını korkuyu temel alan bir düşünce üzerine kurmuşlardı. Yaşam
çok kıymetli bir şeydir ve bizler insanoğlu olarak onu olabildiğince uzatmaya
çalışırız ve bizler eşitizdir. Şans eseri farklı yerlerde, şu veya bu anneden
doğduk. Bu farklılıkların hiçbiri bizim aynı insani değerlere ve haklara sahip
olduğumuz gerçeğini değiştirmemeli. Hayvanlar aleminde filin düşmanı
olmamasına rağmen onlar bile grubuyla hareket eder. İçgüdüsel bir şekilde
birbirimize bağlıyız. Etrafımızı çevreleyen sistemde, her gün daha da
birbirimize tolerans göstermemiz gerektiğine inanıyorum. Bu yüzden
kutuplaşmış dünyayı, bizden olanlar, olmayanlar tarzındaki ayrımcılıkları bir
kenara bırakmalı ve birbirimize tahammül etmeyi öğrenmeliyiz. Bu anlamda
Nazi’ler tarafından birçok etnik gruba ve millete karşı yapılan
dehümanizasyonun bir insanı öldürmekten çok daha fazla şey ifade ettiği
görüşündeyim. Bu yapılanları tamamen insani duygularından uzaklaşan ve
daha da ötesinde; insana has özelliklerinden arınmış bir aklın yeltenebileceği
şeyler olarak görüyorum. Bu kötülükler bireylerin ya da grupların politik
görüşleri uğruna amaçlarına ulaşmak için bitmek bilmeyen bir hırs sonucu
devam ettikleri ve sonunda sebep oldukları, bir anlamda sanatsal değere sahip
olan yıkım sanatından başka bir şey değil. Sanatsal bir değeri vardır diyorum
çünkü bir şey sizin duygu ve düşüncelerinize hükmediyor, sizde bir şeyler
uyandırıyor ise sanatsal değeri vardır ve evet, bu tür hareketlenmeler,
davranışlar beni tamamen negatif bir düşünceye itiyor.
Bizler eşya değiliz; insanız ve birbirimize muhtacız. Günümüzde her yerde
insan, muntazam bir titizlikle, bedeninin ve zihinsel ihtiyaçlarının peşinde
koşmaktadır. Yapılan bunca etiketlemenin, bunca kargaşanın, savaşın,
ayrımcılığın ne kadar anlamsız olduğunu anlatan, olayların özeti niteliğindeolabilecek Piyanist filmindeki ceket sahnesi beni gerçekten duygulandırmıştı.
Sevmediğimiz; hatta nefret dahi ettiğimiz bir insana günü geldiğinde muhtaç
olabilir ve ondan yardım alabiliriz. Çünkü yaşam söz konusu olunca insanlar
için her zaman bir uyum şansı doğabilir ve hayatları uğruna
inançlarından bile vazgeçebilirler. İnsanların çektiği farklı acıları sınıflandırmak
ve diğerlerini küçümsemek de zaman zaman ortaya çıkan insanın gerçek
tabiatının bir örneğidir. Yapmamız gereken şey ise diyaloğun, barışın,
özgürlüğün gücüne inanmalı ve bu değerlerin özüne uygun bir şekilde
yaşamayı kabul etmeliyiz. Aksi taktir de insanoğlu birbirini yiyecek ve
adaletsizliğin, eşitsizliğin, ayrımcılığın ve sömürünün karşısında duracak gücü
bulamayacaktır.
KAYNAKÇA:
Arthur Schopenhauer. İnsan Doğası Üzerine. İstanbul: Oda Yayınları,
2013.
Roman Polanski, Piyanist, 2002, StudioCanal",,,,
857,Hayat Göründüğünden Daha Değerlidir,,"olmasını istersiniz. Eleştirilere yer verilmeyen, örtülü anlamların çoğunlukta olmadığı bir kitap
olmasını dilersiniz ilk sayfasını açtığınızda. “Baht Dönüşü” bu ruh halinize ilaç gibi gelebilecek bir kitap
olma özelliğini taşıyor. Yalnızca gözlerinizi kelimeler üzerinde akıttığınız, okurken yorulmadığınız,
aksine ruhen ve bedenen dinlendiğiniz bir kitap. Hem üslup, hem biçim bakımından çok özel nir eser
olan “Baht Dönüşü” okuru kendine çekmekte, gerektiğinde ise kendinden itmekte çok başarılı bir
şekilde yazılmış. Zihninizi dinlendirirken kendinden koparmayan, zihininizi yormaya başlarken de
kendinden uzaklaştırabilen anlatımı ile herkesin –özellikle- boş zamanlarında okuması gereken bir
eser.
Kimi zaman insan geçmişi göz önüne getirmemek için bazı bahaneler uydurur. Bunlardan biri geçmişin
çok fazla önemli olaya yer vermesidir. Bu kadar fazla olayı göz önüne getirecek vaktin
bulunamamasıdır. Bazen insanlara aslında çok fazla boş vakitleri olduğunu hatırlatmak gerek. Kitabı
okuyan bir kişi, bunun kesinlikle farkına varacaktır. Hayatın göründüğünden daha uzun olduğunu
farkına varacaktır okur. Bir gün evinizden işinize, okulunuza, babaannenize giderken bile bu olayları
gözünüzün önüne getirebilir ve hayatınızla ilgili pek çok şeyin farkına varabilirsiniz. Hayat yalnızca
kağıt üzerinde kısa görünür; okuduklarımız, izlediklerimiz bizim hayatı gözümüzde küçümsememize
neden olur. Bu hatadan sakınmalıdır insan, çünkü bu yalnızca insanın anı yaşamasına sebep olur. Bu
da zihinde hayatla ilgili yapılması gereken neden-sonuç ilişkilerinin yapılmasına engel olur. Kaderciliği
insana aşılamak kadar tehlikeli bir şey yoktur. Yaşantıyı tamamen kadere bağlayan kişiler neden-
sonuç ilişkilerinden kendini soyutlarlar. Bu yalnızca insanın hayata, daha da önemlisi kendine verdiği
önemin düşüklüğüne işarettir. Kendi
hayatını kontrol edemeyeceğini
düşünen kişi, iyi ya da kötü olaylara bir
kılıf bulmaya çalışır. “Baht Yok” adlı
kitap insanı bu hatalardan tamamen
soyutlamaya itiyor. Çok acılar yaşamış
bir kimsenin hem hayattan zevk
almasına yardım edecek, hem de onun
kendine hakettiği değeri -tekrar-
vermesini sağlayacaktır.
İnsanın hayatta değer vermesi gereken
en az bir şey olması gerekir. Bu onun
hayata tutunmasını kolaylaştıracaktır. En kötü durumun hasarını bile silebilir, değer verilen bir şey.
Kitapta buna en güzel örneklerden biri olan müzik aşkı ve tutkusu aktarılmış. Müziğin evrensel
gücünün, kimsesiz ve acı dolu hayatlara bile bir anlam verebilmesi, okura en sade ama etkileyici
şekilde aktarılmış. Müzik gerçekten de ruhun gidasıdır. Müziksiz bir ruh insanın kafasında tir tir titrer.
Ve tıpkı her insanın kendine göre bir damak tadı olması gibi bir müzik tadı da vardır. Kimi klasik
müzikle kendini rahatlatır, kimi ağır metal parçalarıyla. Nasıl olursa olsun, müzik insanın temel
ihtiyacıdır. Müzik üzerinde çok durmamın sebebi de hayata insanı en sıkı şekilde bağlayan
kuvvetlerden biri olmasıdır. Kitapta belki yan anlam olarak çıkarılabilecek bir konu olarak algılanabilir
ancak insan öykü kişisinin yaşantısı ile müziği bağdaştırdığı zaman aslında müziğin ne olursa olsun bir
temel düşünce halinde ele alınması gerektiğini düşünmeden edemiyor.“Baht Dönüşü” gerek konusuyla, gerek tek paragraf halinde yazılmış olmasıyla, gerekse diliyle insana
okuma zevkini aşılamayı başarıyor. Kitap okumanın keyfini tekrar yaşatmayı başarıyor. Bu tip eserler
kitapların insanlar üzerinde bıraktığı kötü etkileri(sıkıcı olması vb.) büyük oranda yok etmeye yardımcı
olabilir. Bu tip özel yapımların herkesin elinden bir ya da birkaç kez geçmesi de kitap aleminin
değerini kat kat arttıracaktır.",,,,
7611,GENÇLİK GERİ GELMİYOR,,"hayatı asla bitmeyecekmiş gibi görüp çarçur ediyoruz. Gençliğin enerjisi, hayatı toz pembe
gösteren neşesi insanın çoğu şeyi ciddiye almamasına sebebiyet veriyor. Bense tüm bunların
aksine, gençliğinin en güzel yıllarını yaşamakta olan biri olarak, son zamanlarda gençliğimi
boş ve verimli olmayan bir şekilde yaşadığımı fark ettim. Ne çocuklarıma anlatacak anılar
biriktiriyor ne de bugünümü doyasıya yaşıyordum. Bu da beni ömür denilen yolculukla ilgili
kafa yormaya itiyordu. Tam da bu konuya yoğunlaşmışken Pamela Redmond Satran’ın Keşke
Genç Olsaydım adlı kitabını okumaya başladım. Kitabı okuduğum süreçte kendimce yaşlılığı
enine boyuna düşünmek, arada bir iç ürperten düşlere dalmak benim için oldukça güzel
deneyimlerdi.
Yaşlılık kavramını irdelemeye başladım bu kitapla birlikte. Derinin yer çekimine karşı
koyamadığı, hafızanın insanı zorlamaya başladığı ve sevdiklerin hayattan bir bir göç ettiği
zamanlara şahit olmaktır yaşlılık. Artık daha duygusal ve daha hassas olmak ama bunu
kimsenin umursamamasıdır belki de. Her geçen gün ölüme daha yakınlaştığını hissetmek akıl
sağlığına da iyi gelmeyecektir elbet. İşte, bu yüzden yaşlılık beni oldum olası korkutan bir
kavram olmuştur. Satran da romanında gençliğini mutlu geçirmemiş ve yaşlanmaya
başladığını anladığında gençliğe geri dönmeye çalışan bir kadının, Alice Green’in, hikâyesini
anlatıyor. Romanı belki birçok genç yüzünde alaycı bir gülümsemeyle okuyacaktır. Bu
gülümsemenin sebebi gençliğin verdiği vurdumduymazlıktır sanıyorum. Ben asla bu denli
vurdumduymaz olamıyorum. Green’in hayatı öyle etkileyici ki yaşlanmakla ilgili tüm
korkularımı kamçılıyor ve kitabı okurkenki empati kuvvetime lanetler okumadan demiyorum.
Böylece eskilere gidiyor ve korkumun derinliklerine iniyorum biraz daha.
Yaşlılığın korkunçluğunun farkına varmam aslında rahmetli büyükbabam ile geçirdiğim
günlere tekabül ediyor. O zamanlar henüz bir çocuk bile olsam, bir yaşlının akıl almaz
psikolojisini anlayacak kadar incelemiştim büyükbabamı. Onda gördüğüm şey neydi, tahmin
edebiliyor musunuz? Ben söyleyeyim, pişmanlık. Gençlikte har vurup harman savurmuşluğun
pişmanlığıydı bu. Arkasına baktığında gördüğü manzaranın yıkılmış köprüler olmasının
ağırlığıydı belki de. Bu manzarayla karşılaşmış olmak bir çocuk için ne büyük bir hayal
kırıklığıdır, bilirsiniz. Bu hayal kırıklığı ile yüzleşmek ise bir ömre bile sığmıyor. Satran’ın kitabıise beni bir yüzleşme sürecine sürükledi diyebilirim. Kendimi başkahramanın yerine
koymadan edemiyor, aynı durumları kendim yaşamışçasına üzülüyordum. Gençliğin coşkusu,
heyecanı içimdeyken okuduğum bu kitap bana öğretti ki gençlik bir kere yaşanıyor ve asla
geri gelmiyor. Bir gün nostaljik şarkılar eşliğinde güzel hatırlamak istiyorum gençliğimi. Dolu
dolu yaşadım, diyebilirsem ne mutlu bana.
Sıkı bir cilt, parlak saçlar, yıpranmamış duygular... Gençlik bir tazeliktir, güzelliktir her
zaman. Bu yüzdendir ki her güzel şey gibi o da kısa sürer ve göz açıp kapayıncaya dek terk
ediverir insanı. Onu bir kez kaybeden asla geri alamayacaktır üstelik. Aslında bu durumu
kabul ettiğinde kişi daha huzurlu ve mutlu olabilir mi, bilmiyorum. Gençliğimi yaşlanma
korkusuyla harcamak istemiyorum elbette ama kendime hâkim olmakta çok zorlanıyorum
çoğu zaman. Satran’ın romanını okuduktan sonra bir şeyler değişti. Hayatımı Alice Green gibi
yaşamak istemediğimden bir gün çok geç olabilir diye şimdiden tedbirlerimi almaya karar
verdim. Öncelikle korkularımı yenmem mi gerekiyor? Yeneceğim. Aklımın ucundan
geçmeyecek çılgınlıklar mı yapmam gerekiyor? Yapacağım. Çünkü ancak böyle tutunabilirim
hayata ve doyasıya yaşayabilirim gençliğimi. Vardığım sonuç belli: gençlik geri gelmiyor.
Faruk ŞİMŞEKLİ",,,,
6819,"Baskı, Birey ve Kaçınılmaz Toplum",,"yaparım ben onu.”, “Herkes ne yapıyorsa sen de onu yap, dikkat çekme kendi üzerine.” Bu
sözlerden en az birini hayatınızın bir noktasında kesinlikle duymuşsunuzdur ve büyük
ihtimalle bunu ya anneniz ya babanız ya da bir arkadaşınız söylemiştir. Peki bu sözler değer
verdiğiniz bu insanlar tarafından söylendiğinde ne hissetmiştiniz, hatırlıyor musunuz? Belki
biraz şaşkınlık biraz üzüntü ama asıl olarak baskılanmaya karşı hissedilmiş bir sinir ön plana
çıkmıştır onca duygu arasından. İşte Normal Olmak Varken Neden Mutlu Olasın’da da
durmaksızın baskılanmaya karşı hissedilen bu karmaşık ama bir o kadar da güçlü duygular
düzgün ve akıcı bir dille okura sunuluyor. Bu eserden bir şeyler çıkarmak için durmaksızın
baskıya mağdur kalmış olmaya da gerek yok zaten çünkü günlük hayatımızda karşılaştığımız
en küçük bir baskı bile eserin anlattığı duygularla aramızda bir bağ kurmamıza yardımcı
oluyor. Bu sayede de Winterson’ın bize anlatmak istediğini rahat bir şekilde anlıyoruz ve
kendi toplumumuzla arasında bir bağ kuruyoruz, toplumumuzun ve ailelerimizin bizlere
yaptığı baskılar bizim gerçek huzura erişmemizi engelliyor.
Neredeyse hepimizin kişiliğimizi kazanmamızdaki en büyük etken aile dediğimiz
toplumun küçük bir parçası. Ailelerimiz bizi çocukluğumuzdan itibaren denetim altında
tutuyor ve bizi şu an olduğumuz kişilere çeviriyor. Bu süreç esnasında attıkları adımlar bizi
büyük oranda etkiliyor ve son yüz yılda ailelerin çocuk yetiştirirken en sık kullandıkları
yöntemin çocuklarına baskı uygulamak olunca ortaya büyük problemler çıkıyor. Bir düşünün,
kendi adına kararlar almaktan korkan, özgüveni daha çocukken sökülüp alınmış bireyler. Bu
tür insanlardan oluşmuş bir toplum hayal etmek pek de zor olmamalı çünkü bu toplumun
kendisinin içinde yaşıyoruz. Daha çocukluğumuzdan itibaren “Bu çocuktan çok iyi
mühendis/doktor olur.” gibi söylemlerle karşı karşıya kalıyoruz ve bu üstümüze büyük bir
yük bindirip toplumumuzu şu anda bulunduğu içler acısı konuma getiriyor. Bunun daha çok
kültürel nedenlerden kaynaklandığını söylemek de pek yanlış olmaz açıkçası, çünkü Türkler
var olduklarından beri her zaman en iyisini istemişlerdir ve onu ele geçirmek için de
ellerinden geleni yapmışlardır. İşte mühendislik ve doktorluk gibi meslekler de toplumda
daha yüksek statüye sahip oldukları için aileler tarafından her zaman daha fazla rağbet
görmüşlerdir. Oysaki diğer mesleklerin de statü anlamında bir farklarının olmadığını fark
ettiğimiz zaman toplumumuz belki de saplandığı yerden çıkar ama o zamana kadar kendine
güvenmeyen ama yeterli gazlamayla en kötü olduğu halde en iyiyi elde etmeye çalışan
insanlardan oluşan bir toplumda yaşamaya devam edeceğiz.
Tabi toplumun birey üzerindeki etkisi de küçümsenecek gibi değil ne de olsa içinde
yaşadığımız toplumdan etkilenmemiz neredeyse imkansız. Çevremizdeki binlerce insanla
birlikte yaşıyoruz, alacağımız en küçük karar bile toplumu büyük oranda etkileyebiliyor bu
nedenle de seçim yapmamız gerektiğinde toplum baskısını omuzlarımızda hissediyoruz.
Mustafa Amca’nın kulağımıza “Bu da yapılır mıydı ya?” diye fısıldadığını duyuyor buna
göre bir seçim yapmaya çalışıyoruz. Oysaki bunu düşünerek yaptığımız bu seçim bizim
gerçek düşüncemizi yansıtmıyor, toplumun bize uyguladığı baskıdan dolayı alınmış sizinolmayan bir karar bu. Üstelik aldığımız bu kararlar akşam yemeği seçiminden başlıyor
meslek seçimine kadar genişliyor, yani toplum baskısı hayatımızın yönünü değiştirebilecek
bir seçimi de sadece yemek seçmek gibi önemsiz bir seçimi de etkiliyor.
Peki toplumun bireyden neden böyle beklentileri var? İlk cevap, daha önce de
bahsettiğim, içinde bulunduğumuz toplumun kültürü, ikicisi ise devletin izlediği politika.
Ülkemizin gündemiyle daha iç içe olduğum için Türkiye üzerinden gideceğim. İzlenen eğitim
politikaları, özellikle her şehirde bir üniversite projesi, toplumumuzun bireylerden
beklentilerini aşırı derecede yükseltti. Ülkemizin marangoza,tesisatçıya yani ara kademe
elemana da ihtiyacı varken açılan tüm bu üniversiteler insanları bu tür ihtiyaç duyulan
mesleklerden uzaklaştırıyor. Birey ara kademe eleman olarak işe girdiğinde etrafındakilerinin
gözünde statü kaybediyor, bu nedenle de bu tür meslekler tercih edilmiyor. Baskıya neden
olan ikinci bir politika ise kadın erkek eşitliği. Hükümetimiz her ne kadar bu konuda bir
sıkıntı olmadığını meydanlarda bağıra bağıra söylese de haberlerde gördüğümüz kadarıyla
erkeklerle kadınlar arasında tam bir eşitlik olduğunu söyleyemeyeceğim. Bu durum toplumun
kadınlar üzerine yaptığı baskıyı arttırıyor, kadınlar herhangi bir seçim yapacakken kadın-
erkek eşitliğine inanmayan bazı cahilleri göz önünde bulundurmaları gerekiyor.
Görüyoruz ki ülkemizin hatta dünyamızın, insanlar üzerine uygulanan bu baskıyı
ortadan kaldırmak için daha çok yolu var. Bu baskı da ortadan kaldırılmadığı sürece genel bir
huzur hali elde etmek oldukça zor. Oysaki atılacak küçük adımlarla hem birey hem toplum
hem de devletler kolay bir şekilde değiştirilebilir ve huzurlu, ideal bir toplum oluşturulabilir.
Kaynakça
 Winterson, Jeanette. Normal Olmak Varken Neden Mutlu Olasın. Çev. Püren
Özgören. Sel Yayıncılık, 2015. Baskı.",,,,
2535,Vahşetin ve Faşizmin Temsiliyeti ‘Sineklerin Tanrısı’,,"her şeyi yutan bir canavar. Adanın içinde kaybolmuş 12 çocuk. Yetişkinler olmaksızın kendi
dünyalarını bu kayalıklar diyarına kumaya çalışan zavallı çocuklar.
Küçükken kitabı okuduğumda aklıma kazınan en belirgin öge vahşet olmuştu. Oysa şimdi
fark ediyorum ki vahşetle birlikte sorgulattığı birçok konu var. Kitabın kuytu köşelerinden,
satır aralarından, saklı kutularından çıkarılabilen, bazen de apaçık beliren metaforları
okuduktan sonra, kendi açımdan üstat diye nitelendirebileceğim ( zira kitapta olsun filmde
olsun metaforlar hep özel bir etki bırakırlar üzerimde ) William Golding, aynı diyalogda
veyahut paragrafta birden çok günümüz sorunsalına okuyucuyu kafa yormaya davet edebilen
bir yazar. Kitabı belki de birden çok bakış açısıyla okumak gerekir. Romantik bakış açısıyla
okununca tek bir noktaya bakarsın, materyalist bir bakış açısı farklı bir noktayı işaret eder,
ütopist hatta distopik bir bakış açısı başka bir noktaya parmak basar. En iyisi bu üç farklı
yorumlamayı aynı potada eriterek ( mümkün mertebe ) okumak kitabı. Ancak o zaman fark
ederiz ayrı sorunların aynı sayfada yer aldığını.
Bana kalırsa kitabın üç ana karakteri ve diğerlerinden biraz daha baskın olan iki
karakterden her biri bir varlığı temsil eder. Doğuştan önder iki çocuktan biri olan Ralph, iyi bir
gücü veya gücü iyiye kullanan liderleri temsil eder. Diğer çocuk yani Jack ise gücü kötüye
kullanmanın, zorbalığın, faşizmin ve diktatörlüğün temsilidir.Geriya kalan üç karakterden
Domuzcuk aydını, , Roger saf kötülüğü, Simon ise saf iyiliği simgeler. Diğer çocuklar da
halkı.Çocukların çevresinde gelişen olaylar, toplumsal karşıtlıkları bize sunar. Kavgaları,
çatışmaları adanın dışındaki yaşamda da etkilidir en az çocukların dünyasındaki kadar ve
hatta çok daha sert.
Bu kitabın bana sorgulattığı üç ana konu var: insanların, çocuklar dâhil, vahşet açısından
gidebilecekleri en son nokta nedir? Aslında bu dünyada insandan daha korkunç bir varlık
yoktur, insan saf iyilikle doğmaz ki bu sonuncusu benim en çok karşı çıktığımdı. Fakat
sonradan anladım ki; hiç birimiz sütten çıkma ak kaşık değil. Çocukluğumuzdan bu yana
içimizde hem kötülük hem iyilik barındırırız ve önemli nokta hangisinin ağır basacağıdır.
Romantizm birinci soruyu, distopik yorum ikinciyi, materyalizm üçüncüyü ele alır. Ama asıl
mevzu bu üç bakış açısını birleştirerek okuyabilmektir.
Çocuklar düştükleri adayı güzel bir cennet olarak görürler, fakat sonra atom çağı çocukları
bu adayı bir canavara dönüştürürler. Böylece insanın sonradan gelip doğayı nasıl bozduğunu,
onun huzurunu, bereketini silahla, kinle, savaşla nasıl yok ettiğini görürüz. Bununla birlikte
insanlar da birbirlerini yok eder. Kitaptan örneklendirecek olursak: kötülüğün iyiliği bozguna
uğratmasını, bir çeşit sapkınlıkla dans ettikleri sırada onlara gerçeği söylemeye gelen Simon’u
kendi kafalarında yarattıkları canavara benzeterek öldürmeleriyle; faşizmin aydınlığı, bilgiyi,uygarlığı ortadan kaldırmasını Domuzcuk’un öldürülmesiyle görürüz. Domuzcuk’un
gözlüğünün camlarından birinin kasıtlı olarak kırılması sonrasında tek camlı gözlüğün
çalınması, faşist diktatörlüğün aydınları teker teker susturduğunu gösterir. Çocukların
savaştan kaçarken kendi içlerinde savaş başlatmaları; vahşetin içimizde saklandığını gözler
önüne koyar. Bir de ateş metaforu vardır ki o, adada devamlılığının sağlanması gereken en
önemli şeydir. Çünkü o, bir kurtuluş yolu ( dumanla varlıklarını belli etme ) olmanın ötesinde,
çocuklar için bir yuva, yuvanın sıcaklığı ve uygarlık demektir.
Sineklerin Tanrısı, bir domuz başıdır. Çocuklar, avlandıktan sonra kafalarında yarattıkları
canavara bir kurban sunmak isterler, böylece kendilerini ondan koruyacaklardır. İnsanların
hayallerinde yarattıkları sonradan somuta büründürdükler korkulardan korunma yöntemini,
ilkellikle bu baş temsil eder. Tam da bu noktada şu soru sorulmalıdır: Dünyada insanlardan
başka korkulacak bir canavar var mıdır? Çünkü öldürme tutkusunu, tehlikeli gücü, canlı bir
varlığa egemen olmanın dizginsiz hazzını ve vahşeti aynı kesilmiş başta görürüz.
Bu anlatıları, mesajları, metaforları art arda eklersek, muazzam bir biçimde bize dünyanın
gerçeklerini sunar ve bu müthiş kitabı ortaya çıkarır. İkinci kez okuduğumda dahi beni tekrar
büyüleyen, zaman zaman dehşete düşüren, hayran bırakan kitabı ve üstadını saygıyla
beynimde saklamak üzere şimdilik rafa kaldırıyorum.",,,,
5630,Pınar ERDEN,,"Hayatta ne ile karşılaşacağımızın hiçbir öngörülebilir yanı yoktur. Kaderimizin ya da en basitinden,
yaptıklarımızın ve gelecekte yapacaklarımızın bizleri nasıl bir yolda yürüteceğini hiçbirimiz bilemeyiz
ve tahmin edemeyiz. Gelecek, çoğu zaman karanlıktır da. Bazen insanın başına öyle bir şey gelir ki,
daha öncesinde farkında olmadığı şeyler, o gün geldiğinde bir çuval altından daha değerli gözükebilir.
Her başlangıç bir vazgeçişin, vedanın zorluklarını da peşinde getirir. Ben, yeni bir karar almaya
çalışırken nelerden vazgeçmem gerekeceğini düşünürüm. Farklı bir hayata hazırlanırken bunun bir
bedelinin olacağını da bilirim. Yeni başlangıçların en yaygın sorunu yalnızlıktır. Yeni bir okul, yeni bir
iş, yeni bir ortam demek, yalnızlıkla –belki uzun bir süre, belki de tahmin ettiğimden daha kısa bir süre
için- beraber olacağım demektir. Ancak, yalnızlık fikri beni korkutmaz. Beni asıl korkutan şey
hayatımın kontrolden çıkma olasılığıdır. Dediğim gibi, yaşarken hiçbir şeyin garantisi olmadığı gibi,
başıma gelecek olayların sebebi de olmayabilir. Ya da ilk başlarda bu sepebleri anlamlandırmak zor
gelir diyelim. Hayatta neyi hak edip neyi etmediğimi sorgulamak doğru olur mu bilmiyorum ancak
başıma gelen kötü veya anormal olayları değerlendirirken kendi kafamda basit bir sebep-sonuç ilişkisi
kurarım. ‘’İşte şu yüzden böyle oldu’’ gibi veya ‘’Bunu yaptığım için evren bana böyle bir sonuç
yolladı’’ gibisinden hayatın gidişatını anlamlandırmaya çalışırım. Çünkü eğer böyle yapmazsam,
hayata dair en ufak bir sarsıntıda dağılırım. Yaşamak için ne bir umudum kalır, ne de bir isteğim.
Bence küçük şeyler için hayıflanmak yerine, bir daha olmaması için sebepleri anlamak ve geçmişi
hatırlamak gerekir. Böylece, bir gün öldürdüklerime dönüşürsem, en azından buna sebep olan şeyin
kendimden kaynaklandığını kavrayabilirim.
Yalnızlık demiştim, biraz yalnızlığın üzerine gidecek olursam, mesela en yoğun bir biçimde hissedilen
yalnızlık hangi durumlarda ortaya çıkar? Başka bir ülkede, kimsesiz ve dilsiz gibiyken… İşte yalnızlık
hakkında yazılabilecek en kötü senaryolardan biri budur bana göre. Ait olmadığım, insanları
anlamadığım ve hiç kimsemin olmadığı bir yerde yaşamak, sanki evrenin başka bir boyutunda
yaşıyormuşum gibi olmalı. Dilini anlamadığım ve kimsemin olmadığı bir yerde hayat mücadelesini
sürdürmeye çalışmak, bir bakıma sokaktaki sahipsiz ve ürkek hayvanların yaşantısıyla aynı şey değil
midir? Belki de daha önce farkına varmamıştım, ancak şimdi anlıyorum ki küçümsediğim, üstünde
düşünmeyi es geçtiğim canlılar, hayatlarını her gün başka bir yaşam sınavı vererek geçiriyorlar.
Derdimi anlatamayarak, üstelik anlatsam bile kimsenin anlamayacağı şekilde, bir hiç gibi yaşarken,
beğenmediğim ya da önceden şikayetçi olduğum, sıkıcı diye nitelendirdiğim hayatımın değeri böyle
bir durumda hiç beklemediğim kadar artardı herhalde. En azından kim olduğu belirsiz karakterimiz
bütün bunları sırasıyla yaşadı. Bir de şöyle bir gerçek var ki, tekrar söylüyorum, başıma neyin
geleceğini bilemediğim için olasılıkların en kötülerine hazırlıklı olmam gerekir. Kötü bir geleceği
çağıran kişinin ben olmaması için de, hayatımı hor görmek kadar saçma ve anlamsız bir fikir olmamalı.
Hayatım, bana verilmiş en büyük zenginliktir; diğer canlılar için de bu böyledir diye düşünüyorum. Bu
yüzden, ne başka canlıların yaşam hazinesine, yaşama hakkını ele geçirmeye, ne de kendiminkini
küçümseme hakkına sahibim. Böyle düşünürsem kendimi Küller ve Kızıl’ın talihsiz ve bilinmez
karakterinin –bilinmez diyorum çünkü kitapta karakterimizin adı ve özellikleri hakkında pek bir bilgi
verilmiyor- ‘’C’’ olarak adlandırılan yabancı bir ülkede yaşadıklarının, benim başıma gelebilme
ihtimalinden koruyabilirim.
Talihsizliklerin başa geldiği andan itibaren yakınıp isyan etmek basit ruhların veya ders almayı
bilmeyenlerin işidir bana göre. Ben, hiçbir kötülüğün hesapsız kalmayacağı ve bir şekilde karşıma
çıkacağını düşünürüm. Diğerlerin sorunlarını dinlerken, bir yandan da içimden bütün bunların
sorumlularının kendileri olduğunu geçiririm. İnsan faaliyetleri asla görmezden gelinmemelidir.Başkalarına, doğaya, hayvanlara, kısacası canlı olan her bir parçaya merhamet göstermek ve empati
kurmak gerek. O yüzden Küller ve Kızıl’ı okurken başkarakterimize karşı acıma duygumu
kaybetmedim. Ben insan olmayı, merhamet ve empati ile doğru orantılı buluyorum. Eğer düşüncesiz
ve acımasız olursam, işte o zaman insanlıktan çıkmışım demektir ve eğer bir gün zarar verdiklerimin
durumunda kendimi bulursam, insanlık adına hatırlamam gereken ve yaptıklarımdan pişman olmam
gereken bolca zamanım olacaktır. Eğer insan olmayı ve hayatımın değerini bilmeyi kendime
hatırlatmayı beceremezsem, öldürdüğüme dönüşmenin cezasını başka bir ülkede, evsizlerin arasında,
eski hatıralarımın özlemiyle ve hatta fareleri öldürmekte uzmanlaşmış bir adamın, farelerden farkının
kalmadığı bir trajedi içinde çekebilirim.
KAYNAKÇA
Hye Young, Pyun. Küller ve Kızıl. Çev. Tayfun Kartav. İstanbul: Doğan Kitap Yayınevi, 2019. Baskı.",,,,
2472,Çağatay İskender,,"TURK 101-27
Final
Kara Kitap
Tahsin Yücel edebiyat dünyamızın çok sayıda ödül toplamış
önemli yazarlarından biridir. Yazdığı öykülerle edebiyat dünyasına giriş
yapan Yücel, uzun bir süre öykücülüğe devam edip farklı alanlarda da
çalışmaya başladı. Öykü anlamında yazdığı “Düşlerin Ölümü” adlı eser
on bir öyküden oluşmaktadır. İçerisinde bulunan öyküler oldukça
karamsar bir tarzda yazılmıştır. Okurken okuyucuyu umutsuzluğa ve
hüzne sürüklemektedir.
Yazılan öykülerde çocukluk dönemi ağırlıkla işlenmiştir.
Öykülerde çocukluğa duyulan özlem de kendini hissettiriyor. Yazılan
öykülerde yazarın kendine ait ögelerin bulundurulması, yazar hakkında
okuyucu meraklandıran bir unsur oluyor. Bir insanın eserlerine kendi
çocukluğundan ögeler katması benim düşünceme göre heyecan ve merak
vericidir. Öyküler okundukça okuyucunun kafasında yazarın çocukluk
dönemine ait sorular belirmesi bir başka güzel unsurdur. Eserin genel
temasının karamsar olmasında dönemin getirdiği akımların etkisi olmakla
birlikte bunun nedeninin sadece dönem koşulları ve akımlar olduğunu
düşünmüyorum. Yazarın kendi içinde bulunan hüzün ve özlem
duygularını eserlerine işlediği çok açıktır. Aynı zamanda bu duyguları
okuyucuya aktarmakta da oldukça başarılıdır.
“Gene Ağlatmışlar Kara Gözünden” bu eserin en çarpıcı ve beni en
çok hüzünlendiren öykülerinden biridir. Ekonomik zorlukların yarattığı
acı ve derin yaralardan bahseden öykü, bir çocuğun okulda başına gelen
bir olayı anlatır. Çocuğun gömleğinden bit çıkmıştır ve öğretmeni
aşağılamış, arkadaşları alay etmişlerdir. Olaydan sonra sefalet içinde
yaşayan ailede duygusal krizler başlamıştır. Para olmadığı için ikinci bir
gömleğin olmaması, kefenden dikilen gömleğin sorumluluk ve baskı
yaratması aile içinde derin yaralara neden olmuştur. Büyük bir gerçeklik
payı bulunan öykünün okuyucuda hüzün ve karamsarlık yaratması
kaçınılmazdır. Sonunda çıkartılacak bir ders olan yazıyı okuduğumda,
şanslı biri olduğumu fark ettim ve buna şükür ettim. Belki de çoğu
insanın yaşamadığı ve büyük ihtimalle yaşamayacağı bu derin acıları
empati yoluyla düşünmek bile insanı kederlendiriyor.Bir başka etkileyici öykü ise “Akça Gölge” öyküsüdür. Olayda
geçen kişi aşık olduğu, sevdiği insanı ölmüş olmasına rağmen onu geri
hayata döndürmek istemektedir. Ölen karısını ölümsüzleştirmeye çalışan
Avşaroğlu, cesedin yanında dört gün beklemiştir. Eşinin saçlarını kesip
yanından bir saniye bile ayırmak istemeyen Avşaroğlu bir çok zorluktan
geçmiştir ve askere gidince eşinin saçları kendisinden alınmıştır. Bunun
üzerine Avşaroğlu’nun hayatı tam bir zindana dönüşmüş ve onu acı
içinde yaşamaya mahkum etmiştir. Öyküde anlatılan ölüm-aşk savaşı
derin bir şekilde işlenmiştir. Bir gün herkes bu acıyı yaşayacağından,
sevdiklerinden fiziki olarak ayrılacağından, benim gözümde çok çarpıcı
bir kurgudur. Saçların saklanması ve kaybetme korkusu aşkın ne denli
yoğun ve büyük olduğunu göstermektedir. Okurken hüzünleneceğimiz ve
karşılaşacağımız bu kaçınılmaz duyguyu düşünmemek elde değildir. Her
canlı bir gün fiziki olarak bu dünyadan ayrılacaktır ama kalbimizden asla
kopmayacaktır.
Kitap adeta bir hüzün ve keder kaynağıdır. Hayata dair çarpıcı ve
gerçekçi olayları ele alması kitabın oluşturduğu duyguyu kat ve kat
fazlalaştırmaktadır. Yazar Tahsin Yücel, kullandığı gerçekçilik ve işlediği
karamsar temayı okuyuculara iyi bir şekilde aktarabilmiştir. Kitabı
okurken durmak ve okumamak istememizin nedeni de öykülere işlenen
gerçekçi hüzünlü temalardır. Bireyler kötü bir olayın kendi başlarına
gelmesini asla istemezler ve başkasının başına gelince de kötü olaylar
önemsizleşir. Maalesef kendimizi başkalarının yerine koymakta çok
başarılı değiliz. İnsanın içini açan ve ferahlatan bir eser olduğu
söylenemez ama okunmasının bazı derin acıları empati yaparak çok az da
olsa anlamamızı sağladığı söylenebilir.",,,,
8345,Ne İstediğini Aramak,,"olmak çok da büyük dert değildi o zamanlar. Saymak, sayabilmek fazlasıyla keyif vericiydi. Öyle oturup
fasulyeleri ya da binaların pencelerini saymak değil, ciddi bir iş yapıyormuşçasına sayıları düşünmek.
Ancak ilk öğrenmeye başladığım zamandan anlamıştım sayıların birinin yaşını ya da para üstünü
hesaplamak gibi basit işler için icat edilmediğini. O zamanlar matematik, annemin aldığı bulmaca
kitaplarından ve babamın çözüp biriktirdiği sudokulardan ibaretti. Sonra ben büyüdüm, sayılar da
büyüdü.
Bir arkadaşımla değişmeli olarak bilim insanlarının hayatları ve araştırmaları üzerine temel bilgiler
veren bir kitap serisini okurduk. Önce bir kimyacının, sonra da iki fizikçinin hayatını okudum. Tabii ki o
zamanlar çok anlamıyordum bu insanların neler yapmış olduğunu ama işin içinde yine sayılar vardı,
sadece başka şeyler ile bir araya gelip yeni anlamlar kazanmışlardı ve her ne kadar anlamasam da
incelemek hoşuma gidiyordu biraz. Bir yerlerden başarılı bilim insanlarının başarılı olarak görülmelerine
neden olan şeyleri araştırmayı çok seviyordum. Birkaç yıl sonra bir matematik yarışmasına
hazırlanıyordum okulda. Belki o zamanlar dikkatim çok dağınık olduğundan ya da belki bu konuda o kadar
yeteneğim olmadığından, pek de kayda değer bir şeyler başaramadım yarışmanın sonucunda ama çok da
pişman değildim açıkçası. Çünkü bilmek istiyordum, başarmak değil ve her fırsatta ne kadar az şey
bildiğimden yakınmayı ihmal etmiyordum. Lise hayatım da bu konuda çok verimli değildi, müfredatın
dışına çok çıkmamıştım ve belki de en büyük pişmanlığım da buydu. Bilmiyordum ve bilmek için de çok
çaba sarf etmiyordum. Bilmiyorum insanlar ne için yaşıyor ya da yaşadığı şeyler için ne kadar uğraşıyor
ama bu derece ilgisizliğim, ilgimin çok da samimi olmadığına ikna olmama neden oldu. Ama ne
yapabilirdim ki? Tüm hayatını madenlerde çalışarak geçirmiş birinin elinden kazmasını alıp bunun için
doğmadığını ve kendisine yeni bir uğraş bulması gerektiğini söyleyemezsiniz. Bilim adamı olmak
istemekten hiç vazgeçmedim, belki çok iyi bir tanesi olamayacaktım ama bunun çocuksu bir inat ya da
boş bir macera duygusu olmadığından emindim ya da bana öyle geliyordu. Tek bildiğim istediğimdi, ama
neyi ve ne kadar olduğunu asla kestiremiyordum. Sonra birden emin oldum; biraz ciddileşip gözlüğümü
çıkarıp kutusuna koydum, çoraplarımı çıkarıp katladım ve bu kararın içim rahatlattığından emin olana dek
sandalyemden kalkmadım. Gönlüm rahattı, emindim.
Hiçbir zaman ne için yaşadığımı bilemedim, yalnızca merak ettiğim şeyler vardı ve bunları
öğrenmek, öğrenmeye çalışmak ya da günün birinde bu yolda uğraşacağımı düşünmek beni motive
ediyordu. Matematikten hiçbir zaman sıkılmasam da Matematik yazmadım. Çünkü matematikten
sıkılmaya karşı bağışıklık kazanmıştım, matematiğe alışmıştım yalnızca. Merak etmiyordum, merak
ettiğim şeyler bu taraftaydı ya da bana öyle geliyordu. Bu nedenle Fizik yazdım. Fizik öğrenmek açısından
nerede olduğu çok da önemli değildi, ancak işin içindeki tek etken de bu değildi. Elimde olmayan ve
elimde olmasının büyük sorunlara yol açacağı bazı koşullar yüzünden Bilkent’te karar kıldım. Ankara’da
yaşamak belirli sebeplerden dolayı zor tabii ancak her yerin yaşamak için kendince zorluklarının olduğunu
bilmek ve bunlardan bağımsız olarak “yaşama”nın zor olduğunu bilmek büyük ölçüde rahatlatıcı bir unsur
bu konuda. Hem zaten çok da bir şey beklemiyordum burada ya da başka bir yerde yaşamaktan,
alışılmadık olan ne varsa hepsine alışıyoruz en nihayetinde.
Büyük ölçüde bundan ibaret hikaye. Belki önce harfleri öğrenseydim pek çok şey farklı olabilirdi;
farklı kararlar, farklı pişmanlıklar. Nihayetinde çok da bir şey değişmezdi benim için, hayat her gün
tabağımıza yeni bir şeyler koyuyor ve yaşamaya devam ediyoruz.
Üzeyir Saçıkay",,,,
5809,SAVAŞSIZ YAŞANMAZ,,"birilerini mutlaka bulmuştur, bulamasa da kendisi kendine hayali düşmanlar yaratıp onlarla savaşmıştır.
Savaşın böylesine insanla birleşmiş olması, savaşın insan ruhunda, doğasında var olduğunu
düşündürüyor. Öyle olduğunu kabul etsek bile, peki hangi sebeplerden çıkıyor bunca savaş, hangi sebep
uğruna ölüyor sayısız insan? Dünya tarihi iki büyük cihan harbinin yanında sayılamayacak derece irili
ufaklı savaşlarla doludur. İlk savaşlar bireyler arasındaki küçük kavgalardan çıkmış olsa da bunları
kabileler arası ve daha sonra ülkeler arası savaşlar takip etmiş ve nihayetinde dünya savaşları bütün
dünya halklarını kasıp kavuran bir fırtına haline gelmiştir.
Kişiler arası ilk kavgaların kıskançlıktan, hırs ve ihtirastan çıkmış olmasının muhtemel olması ile
birlikte kesin sebeplerini belirlemek mümkün değildir. Fakat kavgaların büyümesi ve savaşlara
dönüşmesi, artık toplumların veya ulusların olaylara dahil olduğu anlamına geldiği için birçok savaşı bazı
sebepler üzerine oturtmak mümkün oluyor. Örneğin kabileler arası ilk savaşlara bakıldığında, yaşam
alanı, doğal kaynakların paylaşılması ya belirli bir bölgeye hâkimiyet kurma gibi sebeplerin savaşlara yol
açtığını görmek mümkün. Dünya nüfusunun artmasıyla birlikte bu kabileler arası savaşlar yerini daha
büyük çapta ülkeler ya da milletler arası savaşlara bırakmış ama sebepler büyük bir değişikliğe
uğramamıştır. Daha önceleri sadece yaşam alanı olarak seçilen topraklar için savaşlar yapılırken,
devletlerin ortaya çıkmasıyla birlikte topraklarını mümkün olabildiğince artırmak için savaşlar yapılmaya
başlanmıştır. Toprak zenginlik demek olduğu içindir ki uğrunda arkasında çok ciddi enkazlar bırakan
savaşlar yaşanmıştır. 1206 – 1368 yılları arasında yaşanan, Avrupa ve Asya kıtalarını kapsayan Moğol
istilâları ardında otuz milyon ölü ve yakılıp yıkılmış iki kıta bırakmıştır.
Savaşların veya savaş içeren olayların – fetihler, işgaller- etkisi insanlık tarihi üzerinde öylesine
etkili olmuştur ki bugün hala tarihi çağlara ayırırken onları kullanırız. Orta çağı kapatıp Yeni Çağ’ı açan
İstanbul’un fethi, Yeni Çağ’ı kapatıp Yakın Çağ’ı Fransız Devrimi insanlık hafızasında sağlam yer edinmiş
bu olaylara birer örnektir.
Barış ve toplumlar arası uzlaşı, tarihte hiçbir zaman olmadığı kadar, bugün ön plana
çıkarılmaktadır. Fakat bunun savaşları ya da toplumsal anlaşmazlıkları önlediği söylenemez. Yakın tarihte
gerçekleşen Kırım olayları, bugün hala devam etmekte olan Suriye iç savaşı, terör örgütlerinin sonu
gelmez vahşi eylemleri savaşların insan var oldukça devam edeceği gerçeğini tüm çıplaklığıyla gözler
önüne sermektedir. Yazar E. Hemingway’in Silahlara Veda isimli kitabında da belirttiği gibi “Dünyada
olup da öldürmemenin ya öldürülmemenin olanağı yoktur.” Yazarın kendi gerçek hayatını hikâyeleştirdiği
bu romanda aslında çoğu savaş mensubunun neden savaştığı hakkında bir düşüncelerinin olmadığı açıkça
vurgulanmakta. Romanın ana karakterinin gönüllü olarak II. Dünya Savaşı’na katılması fakat savaşın
getirdiği yıkımla karşılaştığında ne denli yanlış yaptığını anlaması, savaş yanlılarının bile gerçekte
savaşmak için bir nedene ihtiyaç duymadığının bir kanıtıdır. Bu da demek oluyor ki insanın aslında
savaşmak için bir sebebe ya da itici bir güce ihtiyacı yoktur, eline bir silah aldığı zaman yanındakini dost
karşısındakini düşman olarak görecek kadar basit bir ruh yapısına sahiptir insan. Her ne kadar barıştan,
refah ve mutluktan konuşursak konuşalım, istediğimiz önlemleri alıp istediğimiz anlaşmaları imzalayalım;tarih gösteriyor ki savaş insanlığın ayrılmaz bir parçasıdır. Dünya üzerinde tek bir insan kalana dek
savaşlar, yıkımlar, acılar ve ölümler devam edecektir.
Burak SARI
TURK 101 - 10",,,,
1570,Kendi Labirentime Yolculuk/ Hazal Saygılı,,"fazlasıyla alıştık. Ancak alışıldıktan çok farklı olan bir distopik temayla Labirent, sadece
gençlere değil oldukça geniş bir kitleye hitap etmeyi başararak da farkını ortaya
koyuyor.
Düzeni dayatmalarla kurulmuş yapay bir yerleşime, bu düzene çomak sokacak ve her
şeyi değiştirecek bir çocuk gelir. Kendisini yerin altından yukarı doğru çıkan bir
asansörde bulan Thomas’ın uyandığında geçmişine ait hatırladığı tek şey ismidir. Bir
nevi yeniden doğar ve hayata gelmiş yeni bir bebek misali düzeni bozar, kafaları
karıştırır ve normları bir bir yıkmaya başlar. Filmde insan ırkının yapay bir doğal
seleksiyona sokulması ve geçmişe dair hiçbir şey hatırlamayan, kişilikleri sıfırdan
başlatılmış bir grup genç çocuğun olaylara verdikleri tepkiler ve bakış açılarıyla
kişiliklerinin oluşması izleyen herkesi “Acaba ben ne yapardım?” sorusunu
cevaplamaya itiyor. Haliyle bende de öyle oldu. Karakterlerin kendi kaderini çiziş şeklini
ve çok kısa bir süre sonra sonuçlarını görmek, hayatta uzun sürece yayıldığı için
yaşadığımız her şeyin bir tercihler toplamı olduğunu başarılı bir şekilde fark ettiriyor.
Ne yapardım? Kendimi hatırladığımdan beri içinde olduğum ama buraya bir şekilde
konulduğumu bildiğim, kafes misali bir yere ev diyebilir miydim? Peki ya buradan çıkan
birkaç kişinin başına kötü şeyler geldiğini bile bile kaçmaya cesaret edebilir miydim?
Aralarından bazıları kötü olaylar ve Thomas’ın oraya gelmesinin çakışması sonucu
Thomas’a güvenmez ve hayatlarını azla yetinmeye razı bir şekilde devam ettirmek
isterken, diğerleri ona inanır, güvenir ve üç senedir içinde yaşadıkları yalan yerine üç
günlük bir gerçek kırıntısını tercih eder. Cesur ve korkağın doğal seleksiyonu burada söz
konusu olan. Hangi tarafın daha zeki olduğu ise hâlâ sonucuna varamadığım bir karar.
Tıpkı yaşadıkları labirent gibi yapay olan canavarlar var bir de… Sadece geceleri ortaya
çıkan, ama kapılar kapalı olduğu için yaşadıkları yere giremeyen, çoğunun yenmeyi
akıllarından bile geçirmediği ve sadece saklandığı canavarlar. Zehirli bir madde ile
geziyor ve soktukları insanların kişiliklerini değiştirdiği sanılmasının aksine aslında
sadece bilinçaltındaki pasif duyguları ortaya çıkarıyorlar. Bizim canavarlarımız da kendi
korkularımız. Yüzleşmek istemediğimiz, kendi kapılarımızı kapadığımız ama bizi ele
geçirmelerine izin verdiğimizde de, bilinçaltımızın derinliklerindeki karanlık ve benciltarafı ortaya çıkaran korku canavarlarımız. Önemli olanın korkmamak değil korkunun
sizi ele geçirmesine izin vermemek olduğunu da korkusuz gibi görünen ana karakterimiz
Thomas’ın tam “Ölümcül Kaçış” öncesi söylediği “Korkmanız normal, korkmalısınız. Ben
de korkuyorum” sözleri ile inceleyebilme fırsatı yakalıyoruz.
Ailesini daha tanımadığı halde onlara karşı özlem duyan ve onları hatırlamadığı için
suçluluk duyan ve ağaçtan oyarak tahta bebek yapan, sonra ailesini hiç göremeyeceğini
düşünerek bu küçük hediyeyi Thomas’a vermek isteyen en genç karakterin etkileri de
çok büyük. O küçük çocuğun hareketlerini gözlendiğimde ise saflık, duygusallık ve bu
doğal seçilimden sağ çıkamayacağını bilmenin verdiği umutsuzluk duyguları uyandı
içimde. Böylesine küçük bir çocuğun sahip olduğu “kurşunun önüne atlayacak kadar”
büyük bir cesarete nasıl sahip olduğunu düşünmemek de elde değildi açıkçası.
Bir yandan hayata, kişiliğime, sarılı olduğumuz sistemler bütününe karşı her şeyi
sorgularken, diğer yandan da gerilimden tüylerim diken diken olmuş bir vaziyette,
yüreğim ağzımda, yanımdaki arkadaşımın kollarını sıkı sıkı tutarak “çocuk ölürse film
biter” sözlerini tekrarlarken buldum kendimi. İçinden çıkamadığım düşünceler geliyor
sonrasında. Filmin en çok tekrarlanan repliği olan “İsyan iyidir” mesela, isyan gerçekten
iyi midir? Evimizi ev yapan istersek çıkabilme özgürlüğümüzün olması mıdır? Hangi
dayatmalara gerçekten mecburuz? Önemli olan garantiye almak mı yoksa daha iyisi için
riske girilmeli mi? Şimdilik hâlâ düşünüyorum. Korku canavarlarımla yüzleşemediğim
için yüksek duvarlı labirentimde kapalı kalarak güvenli ama korkularımın yönettiği bir
hayat ister miyim? Kesinlikle hayır. Kendi labirentimden kaçışımı yapacak kadar cesur
tarafa geçtim mi? İşte ona kesin bir “evet” im olduğu söylenemez. Bildiğim şey ise:
Artık düşünüyorum.",,,,
3536,Nilüfer YENEN,,"BEN GERÇEĞİM! DEĞİL Mİ?
Belki de doğduğumuz andan itibaren “gerçeklik” kavramı hayatımızın her yanını sarmaya başlar. Küçükken
bize okunan “sihirli” masallar, doğaüstü hikâyeler, korkunç canavarlar ya da Noel baba gerçek değildir mesela.
Gördüğümüz rüyalar, insan doğasına aykırı hayaller de gerçek değildir, olamazlar. Gerçek olan şey bizizdir,
yaşadığımız dünyadır. Ya da değil midir? Bizim için en temel gerçekleri bile sorgulayan ve sorgulatabilen bir
roman olan Sofi’nin Dünyası sadece kararlarımızı ve hayatımızı değil, kendimizi de sorgulamamızı sağlıyor.
Sofi’nin Dünyası, Jostein Gaarder’in yazdığı, okuyan herkesi içine çekebilme özelliğine sahip, felsefe tarihi
üzerine bir roman. Sofi’nin posta kutusunda “Kimsin sen?” yazılı bir kâğıt bulmasıyla başlayan bu roman başta
“Ben benim!” diye cevap vermenize ve belki devamını merak etmemenize neden olabilir. Ancak Sofi’nin bu soru
üzerine düşündüğü cevapları gördükçe, siz de kendinizi sorgulamaya başlayacaksınız. Sahi ben kimim? Ben
gerçekten var mıyım? Gerçek tam olarak ne demek? Peş peşe gelen düşündürücü sorularla birlikte hayatınızı,
çevrenizi ve gerçeklik kavramını yeniden değerlendirmeye başlayacaksınız. Aslında çoğumuzun önemli soruları
sormadığını, o sorular kendilerine sorulunca da deneyimle kazanılmış olan hazır cevapları verdiklerini
göreceksiniz. Çünkü onlar kendi gerçekliklerini kabullenmiş ve hayret etme yeteneklerini kaybetmişlerdir.
Çevremizde olan bitene karşı hissettiklerimiz, bir bebeğinki gibi heyecanlı değildir artık. Hem biz büyürken
çevremizdekilerin etrafa karşı olan ilgisizliğini gördüğümüz için, hem de zamanla biz de dünya düzenine
alıştığımız için heyecanımızı kaybederiz. Sorgulayışlar ve hayret duygusu yerini alışma duygusuna bırakmıştır.
Neden beş parmağımız var demeyiz bir yaştan sonra mesela. Doğalı budur ve bunu sormak zaman kaybıdır.
Sofi’nin dünyasının içine girene kadar ben de o “alışmış”lardandım. Ancak romanı bitirdikten sonra birçok farklı
soru yer etti kafamda, çevremde gelişen olaylara bakış açım farklıydı artık. Romanı bitirdikten sonra gündelik
sorulardan çok daha önemli sorulara kafa yorduğunuz için kendinizle gurur duyacak ve hazır cevap veren çoğu
insandan ayrıldığınız için özel hissedeceksiniz.
Romanın bize hayatı anlamaya yönelik sorular sorup bakış açımızı genişletmesi bir yana, felsefe tarihi
konusunda da bilgilenmemizi sağlıyor. Felsefe tarihini geçmişten günümüze, farklı bir kurgu ve sorular eşliğinde
anlatıyor. Platon, Aristoteles, Hume gibi önemli filozofların düşüncelerinden ve başarılarından bahsediyor.
Önemli filozofların sözlerine yer veren, düşündürücü felsefi sorularıyla ve yaratıcı konusuyla sizi kendisine çeken
bu romanı, felsefe tarihi hakkında genel bir bilgi edinebileceğiniz bir bilgi kaynağı olarak da görebilirsiniz.
Felsefeye karşı ilgi duymayan biri için çok da eğlenceli durmuyor, itiraf ediyorum. Okurken biraz yorabilir. Ama
kitabı bitirdikten sonra size fazlasıyla genel kültür kattığını ve belki de yaşam stilinizde güzel değişimler
olduğunu göreceksiniz. Kitap hem kurgu hem de felsefe kısmında, kuşkuculuğun gerekliliğini ve soru sormamız
gerektiğini anlatıyor. Hatta kitap, bize sorgulamanın önemini gösteren bir alıntıyla başlıyor.
“Üç bin yıllık geçmişinin hesabını yapamayan insan günübirlik yaşayan insandır."" (Goethe)
Peki günübirlik yaşayan insanlardan olmak bu kadar kötü bir şey mi dediğinizi duyar gibiyim. Cevabım ne yazık
ki, evet o kadar kötü bir şey. İnsanlar merak ederek, sorarak, araştırarak doğrunun peşinden koşmuşlardır
bunca zaman. Sadece günlük hayatın karmaşasına kapılmamak ve farklı şeyler düşünüp sorgulamak gerek
bence. Çünkü biz hayatla boğuşurken zaman akıp gidiyor. Hayatın anlamını kavramadan hayatı yaşıyoruz. İşte
tam da bu yüzden düşünmeli, sorgulamalıyız. Siz de bir farklılık yapmak, düşüncelerinize ve bilgilerinize bir
yenisini daha eklemek isterseniz, Sofi’nin Dünyası ‘na başvurun derim.",,,,
2222,Cemal Eskikurt / 22402769,,"Gece pencereyi açık bırakmışım. Sabah bir esinti çarptı yüzüme. Buraların
esintisiymiş o. Ben tanıyamadım. Ferah ama soğuk... Üşüdüm. Evim değildi burası. Titredim.
Yatağımın sıcağı değildi bu. Dışarıya baktım. Evimin bahçesi değildi orası. Bir kuş cıvıltısı
aradım, duyamadım. Sadece bir esinti…
Evim neresiydi benim? Sabahları annemin tatlı sesiyle uyandığım, kedimin patileriyle
gıdıklandığım, o güzel sofranın kokusuyla dirildiğim yerdi benim evim. Çayın hep hazır
olduğu, kıyafetlerin hep toplu olduğu, masaların hep düzenli olduğu yer. Kim çekti beni
oradan? Neden tuttular elimden, neden yaka paça bir odaya yolladılar? Şimdi odada bir esinti
var, evimden uzakta bana evimi hatırlatan. Hiç bitmesin istediğim, titreterek hayallere uçuran
bir esinti…
Elimden tuttular. Mutlu olacaksın dediler. Hayallerin burada dediler. Bir oda dediler,
hayatı öğreneceğin yer. Zamanın akışını izleyeceğin yer… Ama benim odam değildi ki bu.
Evim değildi bu. Hayat değildi bu, benim bildiğim türden. Bir soğuk esinti, kapıyı açık
bırakmışlar. Kapatırken titredim. Köşesinde saklanan bir kediyi aradım. Ayaklarımı,
bacaklarımı sürekli kaçırdığım, âdeta savaş verdiğim bir tüy topağı. Uykudan kalkıp gerinen,
koştur koştur bana gelen bir şirinlik abidesi. Onu göremiyorum artık. Bebek gibi ağlayan
sesini duyamıyorum artık. Şu an, sadece bir rüzgârın sesi…
Ruhların dünyasında ruhsuzlar diyarına geldim. Kimsenin sesi soluğu yok,
konuşmaya mecali yok. Herkes bir korkak. Odalardan korkak. Herkesin aklında uzak bir
rüya... Uzak bir evin kapısı... Arkalarından kapanan o kapı… İçleri titreten o tıngırtı... Artık o
ev, arkada kaldı. Bir esintiyle gözlerin önüne serilen o ev… Bir el daha tutsa bizleri. O el
tutsa da bizleri geri götürse. O sıcak yatağa geri koysa. Uykuya daldırsa, kaygısız bir bebek
gibi. Mışıl mışıl... Titretmese, yine de hayallere uçursa. Hayat burada bir kareye sığsa,
bittikçe izlesek. Tadına doyana kadar, her tarafını ezberleyene kadar. O samimi sahne,
oynadığımız tek senaryo olsa.
Bana başka bir senaryo tutuşturdular. Hayatın senaryosu bu, oynamadan yaşanmıyor
dediler. Yırtıp atmak istedim o kâğıdı. Role girmek… Daha akşam yemek yemeye karar
veremeyen ben, bu senaryoya nasıl çalışabilirim? Her şey önceden belirlenmiş, her şey
kalıplaşmış. Oynayacaksın dediler. Başka türlüsü yokmuş. Hayat böyle akıyormuş. Bir oda,
bir masa ve dönen sandalye… Ufak bir esinti ve bir senaryo... Elimi tutan onlar, ellerini
sıktığım onlar, güvendiğim onlar… Şimdi ellerini çekip o kâğıdı tutuşturdular. Artık
elimdekiler, bunlar.
“Yürüyorum. Bir evi bekler gibi.” (Aslan, 2022, s. 84). Koridorda bir sessizlik…
Katları teker teker iniyorum. Her geçen yüzüme bakıyor. Ben de onlara... Ne bakıyorsunuz
der gibi. Onlar da bana diyor olmalı. Binadan çıkıyorum. Bahçesi, evimin değil. Yollar,
koşturduklarım değil. Duraklar, yıllarca servis beklediklerim değil. İnsanlar, tanıdıklarım
değil. Onlar, sadece “insanlar ve insanlar”… Tanıdık bir yüzün arzusuyla bekliyorum. Kimse
yok. Otobüse biniyorum, yanıma bir arkadaş bekliyorum. Gelen yok. Kafamda çalan müzik,
tek arkadaşım.Yolları izliyorum. Yabancı bir seyir bu. Senaryonun bir parçası. Ancak senaryo
yabancı. İnsanlar yabancı, odalar, esintiler ve sesler… Hayat değil bu, benim tanıdığım
türden. Çıktığım yer yabancı, vardığım yer yabancı. Bilinmez bir izlek, tanınmaz bir rota…
Otobüs, sadece gidiyor. Ben, sadece izliyorum. Bir evi görmenin arzusuyla… Pencereden bir
esinti duymanın, yanaklarıma çarpmasının arzusuyla... Koşturduğum yolların özlemiyle,
içinde büyüdüğüm bahçelerin umuduyla... Sıcacık bir yatağın rahatına, dumanı tüten bir
çaydanlığa, bir kedinin miyavlarına, bir annenin tatlı sesine ulaştırması arzusuyla… Ben,
vaktin geçişini izliyorum, bir evi bekler gibi.
Kaynakça
Aslan, İ. (2022). İnsanlar ve İnsanlar. İthaki.
Cogniet, L. (1817). L'Artiste dans sa chambre à la Villa Médicis. Cleveland Modern Sanat
Müzesi, Cleveland, OH. Amerika Birleşik Devletleri.
https://www.clevelandart.org/art/1978.51",,,,
2645,Büşra Rana Kulaksız,,"Çocukluğumuzda izlediğimiz çizgi filmler, çoğumuzun hayallerini süslemiştir. Onların renkli
dünyasının içinde olmak ya da sevdiğimiz bir karakterle tanışmak istemişizdir. Mesela ben
Şirinler’i izleyen jenerasyondan biri olarak şirinler köyünü görmeyi, çimlerinde yuvarlanmayı,
Güzel Şirin’in aynasına bakmayı çok istemişimdir. Hatta itiraf edeyim, gerçekten de öyle bir
yer olduğunu düşünüyordum. Çok uzaklarda bir köy olduğunu ve ormanın derinliklerinde
Şirinler’in yaşadığına inanmıştım. O dönemler, doğum günümde bile hep onların yanına
gitmeyi dilerdim. Özellikle Şirine’ye çok üzülürdüm. Onun kendini yalnız hissettiğini
düşünürdüm, sonuçta o kadar erkeğin içinde tek kız. Sonra biraz büyüdüğümde, bu çok
sevdiğim köyün oluşumunu sorgulamaya başladım haliyle. Şirinler’in hepsi kardeş miydi? Şirin
Baba gerçekten onların babası mıydı? Eğer öyleyse anneleri neredeydi? Çocuklukta kurduğum
hayaller, gerçekliklerle beraber birer birer suya düştü. Yaptığım kumdan kaleler, denizin
dalgalarına kapılıp gittiler…
Fakat, bunun etkisi ben de pek de uzun sürmedi. Çok yıkıcı veya travmatik bir süreç geçirdim
diyemem. Çünkü benim kahramanlarım hiçbir zaman Şirinler’den biri olmadı, hatta
televizyonda izlediğim karakterlerden ya da çizgi romanlarda gördüğüm çizimlerden biri de
değildi. Benim daha gerçekçi, tabiri caizse daha elle tutulabilir gözle görülebilir bir
kahramanım vardı: Babam…
Geçenlerde okuduğum bir kitap, bu gerçekliği tekrar gün yüzüne çıkardı benim için. Sunay
Akın’ın Hayal Kahramanları adlı eserini okumaya başladığım ilk anda (hatta kitabı elime alıp
başlığı okuduğum anda), babamı düşünmeye başladım ve son sayfasını okurken de hâlâ aynı
şekilde babamı düşünüyordum. Hayal kahramanı, Sunay Akın’ın gözünde daha çok çizgifilm
karakterleri şeklinde canlanmış; belki de öyle olması gerekirdi benim için de. Ama ben
“kahraman” sözcüğünün içinde geçtiği her cümleye babamı dahil etmeden, ona yakışacak bir
anlam çıkarmadan duramıyorum. Elbette, çoğu kız evlat babasına düşkün olur; bizim
toplumumuzda bu şekilde kabul edilmiş bir olgu olduğu inkâr edilemez. Babalar da, kızlarına
çok düşkün olur, onları ömür boyu oluşabilecek her tehlikeden korumak isterler. Ama benim
hissettiklerim bu içgüdüsel koruma kalkanının biraz ötesinde gibi geliyor bana. Babamın
olduğu her yerde hissettiğim güven, sadece fiziksel değil; zihinsel olarak da babamın beni
koruyacağını biliyorum. Beni üzme potansiyeli olan şeyleri bana söylemeden halletmek gibi ya
da hayattaki bütün amacı beni mutlu etmekmiş gibi davranması mesela.
Aslında biliyorum, benim babam için hissettiklerimi en doğru karşılayan kelime “idol”
kelimesidir. Bunu ilk fark ettiğim an ise, insanların babama saygı duydukları gibi ileride bana
da saygı duymalarını istediğimi anladığım andır. Çoğu kız arkadaşımdan duyduğum anılara
göre, kız çocuklarının babalarına hayran olduğu bir yaş grubu var ya, o dönemlerde babasının
yaptığı mesleği yapmak isteyenlerin sayısı gerçekten çok. Benim hikayemde ise, tam tersi bir
durum söz konusu, ben çocukken doktor olmak isterdim. Tam da kendi kararlarımı bilinçli
olarak verebileceğim yaşlara geldiğimde, on dört veya on beş yaşımda, babamın mesleğiniyapmak istediğime karar verdim. Daha doğru ifade etmem gerekirse, babamın alanında
uzmanlaşmak ve yolumu o alanda belirlemek istediğime emindim. Belli bir süre çevremdekileri
ve ailemi bu fikre alıştıramamış olsam da şuan durduğum yer hepsine gerçekten bu mesleği
istediğimi kanıtlıyor.
Aynı Sunay Akın’ın kitabı okumaya başladığım gibi, Hukuk Fakültesi’ne başladığımda da
babamı düşünüyordum. Babamın benimle gurur duymasını istiyordum, hâlâ istiyorum. Fakat
bu ifadem yanlış anlaşılmasın, babamın benimle gurur duymasının tek yolu hukuk okumam
değildi. Babam her zaman olduğu gibi kendime farklı bir yol çizsem de arkamda durup
desteğini esirgemeyecektir. Ama benim mesleğimde ulaşmak istediğim nokta, babamın
durduğu kadar saygı duyulan bir noktadır. Hukuk Fakültesi’ni bitirdiğim gün, aynı Akın’ın bu
kitabının son sayfasını okuduğum gün gibi, babamı düşüneceğime eminim.",,,,
3982,Nisan Özdamar,,"Oldum olalı bedenimin ne şekilde ve ne zamanda olursa olsun toprağa veya havaya, daha
doğrusu doğaya karışacağını biliyordum. Ne yalan söyleyeyim, ruhumun da bu dünyadan havalanıp
uçacağına inanırdım. Hem bedenen hem de ruhen yok olacaktım, nasıl ölümsüz olabilirdim ki?
Ölümsüzlük iksiri bulunsaydı bile bana ulaşamadan ya kırılırdı ya da durduğu yerde uçar giderdi.
Şanssız biriyim. Biliyorum en azından bunu, farkında olmak da bir erdem diye avutuyorum kendimi.
Benliğimle ilgili hiçbir zaman süslü düşlerim veya fikirlerim olmadı. Tarihin o altın yaldızlı
sayfalarını kocaman harflerle süsleyebilen o isimler kadar şanlı veya şanslı biri olmadığımın her
zaman farkındaydım. Onların ruhları o meşhur ölümsüzlük iksirine kavuşmuştu. Benimki ise daha ben
yaşarken çürüyordu, ölümsüzlük iksirinin şişesi kırılıp iksir etrafa saçılalı çok olmuştu. Yok olmak
benim kaderimdi ve ben bunu bilerek emin adımlarla o yok oluşa gidiyordum. Hiçbir şeyin veya hiç
kimsenin bu önlenemez yolculukta beni durdurabilecek güçte olacağını düşünmüyordum. Yanılmışım.
Ansızın geldi ve hayatıma girdi, bir parçası oldu âdeta. Süslü cümleleriyle, iltifatlarıyla başımı
döndürdü. Çekimiyle beni karanlık ve soğuk yörüngemden kendi sıcak ve şefkatli yörüngesine aldı.
Onun yörüngesinde huzuru ve aradığım şansı buldum. Artık ismimi, o bahsettiğim altın yaldızlı
sayfalara yazılabilecek kadar kıymetli görebiliyordum. Çünkü o beni öyle görüyordu. O benim
evrenim olmuştu. Gözümde sonsuzdu ve büyümeye devam ediyordu. Kendimi onun evrenine hiç
olmadığım kadar ait hissetmiştim. Yok oluşuma doğru koşar adımlarla giderken beni kenara çekip
bana kendi yolunu göstermişti, hatta o parlak ve çiçeklerle kaplı yolu takip etmeye bile ikna
edebilmişti beni. Kimsenin yapamadığını o yapmıştı, bu yok oluşu durdurmuştu. Elimden sıkı sıkı
tutarak beni asla bırakmayacağını söylemişti. Bana o çiçekli ve parlak yol üzerinde nazikçe eşlik
etmiş, biri için değerli olabildiğimi düşündürtmüştü. Benim kendime karşı yapamadığımı yapmıştı ve
beni sevmişti. Aynadaki o paslı ve ölü yaratık bembeyaz bir kar tanesi misali parıldıyordu artık.
‘Ustasına’ şiirinde bahsedildiği gibi itaat etsin istiyordum ona tüm varlığım ve benliğim.
Bırak da çıkıp geleyim ve gireyim
o müthiş malikânenin kapısından,
hizmet edeyim mutfağında, yerleri süpüreyim.
…
Emret itaat etsin sana tüm varlığım,
kullan artakalan aklım ve kuvvetimi
biçimlendirmek için göremediğim sonu,senin gizemin benim hakkım.
(Le Guin, 2019, s.73)
Nefes almamın bir nedeni vardı. Ona duyduğum minnet duygusuyla kendimi kaybedecek gibi
oluyordum. Yaptığım en küçücük iş bile ona adanmış bir adaktı âdeta. Asla ona yetemediğimi
düşünüyor ve içten içe kahroluyordum. Ne yeteri kadar güzeldim ne de yeteri kadar iyiydim. Elimi ne
zaman gevşek tutmaya başladığını hissetsem, elma şekerinin asla bitmesini istemeyen o çocuk misali
hıçkırıklara boğuluyordum. Aşkımdan kendimi benliğimin yavaşça kaybolduğunu göremeyecek kadar
kör olmuştum. Fakat ben kulaklarımı o uyarı çığlıklarına kapatalı çok ama çok olmuştu. Onun dışında
her şeye karşı kör ve sağırdım. Gerçekliğimi sadece onun üzerine kurmuştum. Ama başta da demiştim,
ben şanssızlık kavramının beden bulmuş hâliyim ve Tanrı dışında hiçbir gücün bunu
değiştiremeyeceğini hepimiz biliyoruz.
Kıyametim yaklaşıyordu ve ben bundan habersiz bir şekilde bulutların üzerinde
süzülüyordum. Etraftaki çimen kokusuyla beraber hissettiğim aşk beni âdeta sarhoş ediyordu.
Yürüyorduk beraber onun çiçekli ve parlak yolunda. Etrafta çiseleyen yağmur damlalarının
mırıltısından başka bir ses yoktu. Birden durduk ve gözlerimiz birbirine değdi. Gördüğüm karşısında
çivilenip kalmıştım. Bambaşka birine aitti o gözler. Beni kendine âşık eden gözler gitmişti ve yerine
karanlık, soğuk bakışları bırakmıştı. Korkuyla gözlerimi kapattım. Uzun süre o şekilde bekledim.
Sadece bekledim. Yaşadıklarımın sadece bir kâbustan ibaret olması için Tanrı’ya yakardım. Gözlerimi
açtığımda ise kendimi o eski karanlık yok oluş yolumda buldum. Çığlık atmak istedim ama akmadı o
kurumuş dudaklarımdan. Sadece yaşlar sessizce aktı gözlerimden. Kaybolmuştum. Elma şekerini
kaybeden o çocuktum artık. Gittiğini kabul etmek istemiyordum. Etrafta koşturarak onu arıyor, belki
saklanıyordur diye kendimi avutuyordum. En sonunda kabullenmiştim. Beni kurtardığı o yola tekrar
terk etmişti ve gitmişti. Hiçbir şey olmamış, hiçbir kelime ağzından dökülmemişti sanki. Hiçbir şey
yaşanmamıştı, o ise yoktu. Başladığım noktaya geri dönmüştüm. Fakat her şey farklıydı. Ben
farklıydım. Benliğimi onun aşkıyla kaybetmiş ve onun bir parçasına dönüştürmüştüm. Onun gidişiyle
normale dönen gözlerim ve kulaklarım ise âdeta çığlık atıyorlardı kendi yöntemleriyle. Beni uyarmaya
çalışıyorlardı fakat anlamakta fazla geç kalmıştım. Etrafın sıcaklaştığını hissediyordum yavaş yavaş.
Gözlerim de kapanıyordu, engel olamıyordum. Buharlaşıyordum. Kurtarıcım sandığım o aşk, beni yok
ediyordu.
Bir nağme bulmamla kaybetmem bir olurdu
ve her gün, devamlı
düşüncelerimin ve işlerimin arasında
yarım yamalak işittiğim eski bir şarkıydı....
Düşüncelerimin ve işlerimin arasında
bir nağme tınlardı kuvvetle,
fakat değişirdi hemen ne zaman peşine düşsem,
kaybolurdu o eski şarkının içinde.
…
(Le Guin, 2019, s.93)
İşte benim o yok oluş yolundaki koşuşturmamda aniden tınlayan nağmem, oydu. Öyle ansızın
gelmişti ve o kadar kuvvetle tınlıyordu ki, ben kendi şarkımı kapatıp onu dinlemeye başlamıştım. O
kadar duygulu ve güzeldi ki, kulaklarımı ve gözlerimi sadece onun için açıp kapatır olmuştum. Ben
ses bile çıkaramayan aciz bir yaratıktım, o ise kuvvetle çağlayan bir nağme. Dinledikçe âşık oluyor,
gözlerimi ondan alamıyordum. Kendini onun kudretine adamış değersiz bir varlıktım. Sonunda
beklenen oldu, onun içinde kendimi kaybettim. Şu an kendi soğuk ve puslu evrenimde yavaşça
süzülüyorum. İyileşmeyi bekliyorum. Tekrar dirileceğim ki tekrar yok olabileyim.
Kaynakça
Le Guin, U. K. (2019). Günün Geç Vakitleri. (C. Gürses, Çev.). İstanbul: Ayrıntı.",,,,
2875,Çağan UĞURER,,"Zaman zaman haberlerde görürüz hani; yangından veya depremden kurtulanlar, resmen
imkânsızı başaranlar. İntihar etmeye kalkışıp kendini bir yerlerden atanlar ama halk dilinde söylemek
gerekirse şans eseri çamaşır ipine takılanlar veya yumuşak bir şeyin üstüne düşüp de kurtulanlar...
Demek ki ölmemesi gerekiyormuş, kader işte, yaşaması gereken şeyler bitmemiş, şans veya tesadüf
gibi olayı açıklamaya çalışmak için bu tarz tonla cümle kurulur haber dinlendikten sonra. Gregory
Galloway’in kaleme aldığı Adam Strand'ın Otuz Dokuz Ölümü isimli romanda da haberlerde nadir de
olsa görüp izlediğimiz, bu yaşanmışlıkların benzeri fakat bir o kadar da uç noktası anlatılıyor. Romanın
ana karakteri olan Adam Strand, yazarın kitabına verdiği isimden de anlaşılacağı gibi tam otuz dokuz
kez ölmeyi deniyor fakat başaramıyor. Hatta öyle ki, her seferinde farklı yollardan deniyor. Köprü,
bina gibi yüksek yerlerden de atlıyor, kendini birkaç kez suda boğmaya da çalışıyor. Aşırı dozda ilaç
almak, zehir içmek, kendini asmaya çalışmak... Bir insanın aklına gelebilecek, hayatını
sonlandırabilecek bir sürü yöntem geliştirip deniyor fakat kesin bir sonuç gibi gözüken silahla kendini
vurmayı da denese hiçbir zaman istediği ölüme kavuşamıyor.
Adam Strand’ın defalarca kez kendini öldürmeyi çalışmalarını ve hiçbir zaman sonuca
ulaşamayışını okurken gerçekten ölmek isteyip istemediğini düşündüm. Haberlerde elbet biz de
duyuyoruz birkaç kez ölmeyi deneyenleri fakat bir insan neden otuz dokuz kez intihara kalkışsındı ki?
Bir süre sonra bunu alışkanlık haline getirmiş olabilir miydi mesela? Ya da belki de artık düşünmeden
hareket ediyordu, elektronik bir aletin programlanması gibi o da ne istediğini bilmeden, üzerine
düşünmeden programlanmışçasına sürekli aynı eylemleri yapma zorunluluğunda hissediyordu
kendini. Hatta yapmadığı zaman eksik hissediyordu belki de kendini, kim bilebilir ki. 17 yaşında olan
bir genç bu kadar kısa sürmüş olan hayatına otuz dokuz kez intiharı nasıl sığdırabilirdi yoksa.
Hepimizin öyle alışkanlıkları, düşünmeden devamlı olarak yaptığı eylemler yok mudur zaten. En
basitinden sigara içmek, uyumak gibi eylemleri düşünmeden, sorgulamadan yapmıyor muyuz
hepimiz. Çevremde o kadar insan var ki “Bazen canım istemiyor aslında ama nedense içiyorum.”
diyen ve sigarayı el, ağız alışkanlığı olarak tanımlayan. Otururken bir elinde sigara olmadığı zamanlar
sanki bir boşluk oluşuyor gibi hissedip o an nikotine ihtiyacı olmamasına rağmen hemen bir sigara
yakanlar... Veya gün içinde birkaç saatlik uykuya dalan insanları düşünün. O insanların, gerek çocuklar
gerek yetişkinler, belli saat aralıklarında uykularının gelmesi bile vücutlarının da benimsediği
alışkanlıktan başka bir şey değil aslında. Demek istediğim bütün bunları alışkanlıktan ziyade yapmak
zorundaymışız gibi hissettiğimiz, psikolojik alışkanlardan başka şeyler değil bana göre. Dolayısıyla bu
romanı okurken de ana karakterin bu eylemleri bu nedenlerden dolayı yapıyor olabileceğini
düşündüm.
Adam Strand ise bu bitmek tükenmek bilmemiş eylemlerinin nedenini can sıkıntısına
bağladığını söylüyor. Can sıkıntısından dolayı sorgulamadan yapılan çok fazla şey sayabilirim size,
kendimin de bizzat yaptığı. En basitinden can sıkıntısıyla hemen herkesin reddettiği fakat gizliden
gizliye izlediği televizyondaki saçma sapan sabah programları. Bütün bu programlarla dalga geçen
çoğu baba emekli olduktan müdavimi olmuyor mu? Peki ya biz öğrenciler? Koskoca yaz tatilinde
sıcaktan bunalmış halde evde televizyonun karşısında yatarken evlilik ve moda programlarına boş boş
bakarken bulmuyor muyuz kendimizi. İşte Adam Strand de canı sıkıldığında ölmeyi denediğini iddia
ediyor bu romanda.",,,,
